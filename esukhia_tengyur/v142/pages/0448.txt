པར་འཇུག་པ་གཉིས་པོ་འདུ་ཤེས་མེད་པ་དང་འགོག་པའི་སྙོམས་པར་འཇུག་པ་དག་ཡིན་གྱི། འདུ་ཤེས་མེད་པ་ནི་ལས་ཀྱི་མཐུས་སྐྱེ་བའི་ཕྱིར་བསྟན་བཅོས་ལས་སེམས་ཀྱི་མཚུངས་པ་དེ་མ་ཐག་པ་ཅན་ཡིན་པར་མི་འབྱུང་ངོ་། །མུ་དང་པོ་ཞེས་བྱ་བ་རྒྱས་པར་འབྱུང་བ་ལ་
སྙོམས་པར་འཇུག་པ་ལས་ལྡང་བའི་སེམས་ནི་སྙོམས་པར་འཇུག་པ་ལ་འཇུག་པའི་སེམས་ཀྱིས་བསྐྱེད་པ་ཡིན་ཏེ། དེའི་ཕྱིར་སེམས་ཀྱི་མཚུངས་པ་དེ་མ་ཐག་པ་ཅན་ཡིན་གྱི་སྙོམས་པར་འཇུག་པའི་སྐད་ཅིག་མས་བར་དུ་ཆོད་པའི་ཕྱིར་སེམས་ཀྱི་དེ་མ་ཐག་པ་ཅན་ནི་མ་ཡིན་ནོ། །སྙོམས་
པར་འཇུག་པའི་སྐད་ཅིག་མ་གཉིས་པ་ལ་སོགས་པ་ནི་སྐད་ཅིག་མ་དང་པོ་མ་གཏོགས་པ་དག་ཅེས་བྱ་བའི་ཐ་ཚིག་གོ། །རྐྱེན་དེས་བསྐྱེད་པའི་ཕྱིར་སེམས་ཀྱི་མཚུངས་པ་དེ་མ་ཐག་པ་ཅན་ཡིན་གྱི་ཅི་རིགས་པར་སྐད་ཅིག་མ་དང་པོ་ལ་སོགས་པས་བར་དུ་ཆོད་པའི་ཕྱིར་
སེམས་ཀྱི་དེ་མ་ཐག་པ་ཅན་ནི་མ་ཡིན་ནོ། །མུ་གཉིས་པ་ནི་སྙོམས་པར་འཇུག་པའི་སྐད་ཅིག་མ་དང་པོའི་སྐྱེ་བ་ལ་སོགས་པ་སྟེ། སྐད་ཅིག་མ་གཞན་གྱིས་བར་དུ་མ་ཆོད་པའི་ཕྱིར་སེམས་ཀྱི་དེ་མ་ཐག་པ་ཅན་ཡིན་གྱི་སེམས་ཀྱི་མཚུངས་པ་དེ་མ་ཐག་པ་ཅན་གྱི་ངོ་བོ་ཉིད་མ་
ཡིན་པའི་ཕྱིར་སེམས་ཀྱི་མཚུངས་པ་དེ་མ་ཐག་པ་ཅན་ནི་མ་ཡིན་ཏེ། སེམས་ཀྱི་མཚུངས་པ་དེ་མ་ཐག་པ་ཅན་ནི་སེམས་དང་སེམས་ལས་བྱུང་བ་རྣམས་དང་སྙོམས་པར་འཇུག་པ་གཉིས་ཁོ་ན་ཡིན་པར་འདོད་དོ། །སེམས་དང་བཅས་པའི་གནས་སྐབས་ཀྱི་སྐྱེ་བ་ལ་སོགས་པ་
ནི་དེ་དག་ཁྱད་པར་དུ་མ་བྱས་པའི་ཕྱིར་སེམས་དང་སེམས་ལས་བྱུང་བ་ཐམས་ཅད་ཀྱི་སྐྱེ་བ་ལ་སོགས་པ་ཡིན་ནོ། །སོགས་པ་ཞེས་བྱ་བ་སྨོས་པས་ནི་སྙོམས་པར་འཇུག་པ་གཉིས་མ་གཏོགས་པ་དང་ལྡན་པ་མ་ཡིན་པ་ཐམས་ཅད་བསྡུ་བ་ཁོ་ན་སྟེ། དེ་དག་ཀྱང་དེ་དང་འདྲ་བ་
ཉིད་དུ་སེམས་ཀྱི་དེ་མ་ཐག་པ་ཅན་ཡིན་གྱི་སེམས་ཀྱི་མཚུངས་པ་དེ་མ་ཐག་པ་ཅན་ནི་མ་ཡིན་ཏེ་སྔ་མ་བཞིན་དུ་བཤད་པར་བྱའོ། །སེམས་དང་བཅས་པའི་གནས་སྐབས་དག་གོ་ཞེས་བྱ་བ་ནི་གང་གི་ཚེ་སེམས་ཀྱི་མཇུག་ཐོགས་སུ་སེམས་འབྱུང་བ་དེའི་ཚེ་སེམས་དང་སེམས་ལས་