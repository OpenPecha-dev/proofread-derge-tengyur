ཡིན་ན་སྟེ་ཞེས་བྱ་བ་ནི་གལ་ཏེ་ཕོ་དང་མོའི་དབང་པོ་མེད་པ་ཞིག་ཡིན་ནོ། །འདི་ལྟར་བསྐལ་པ་དང་པོ་པ་རྣམས་ལྟ་བུའོ་ཞེས་བྱ་བ་ནི་དུས་ཀྱི་དང་པོ་བྱུང་བ་རྣམས་ཏེ། སྔ་བྱུང་སེམས་ཅན་<གཟུག་,གཟུགས་>ཅན་བཞིན། །ཞེས་འབྱུང་བའི་ཕྱིར་རོ། །དྲུག་གང་ཞེ་ན། མིག་ལ་སོགས་པ་ལྔ་
དང་དྲུག་པ་སྲོག་གི་དབང་པོའོ། །སྩོགས་པ་ཞེས་བྱ་བའི་སྒྲས་ནི་དམྱལ་བ་ལ་སོགས་པ་གཟུང་སྟེ། སྲིད་པ་བར་མ་དང་སྐྱེ་བའི་སྲིད་པར་ཉིང་མཚམས་སྦྱོར་བའི་གནས་སྐབས་ན་དེ་དག་དང་པོར་འཐོབ་བོ། ཡང་ཅི་རྫུས་ཏེ་སྐྱེ་བ་དག་ལ་ཡང་མཚན་གཉིས་པ་ཡོད་དམ་
ཞེ་ན་ཞེས་བྱ་བ་ལ། ཀླན་ཀ་བའི་བསམ་པ་ནི་མཚན་གཉིས་འབྱུང་བ་ནི་དམན་པ་ཡིན་ལ་རྫུས་ཏེ་སྐྱེ་བའི་སྐྱེ་གནས་ནི་ཁྱད་པར་ཅན་ཡིན་ན་འདི་གཉིས་ཇི་ལྟར་ལྡན་སྙམ་དུ་བསམས་པ་ཡིན་ནོ། །གཟུགས་གཙོ་བོ་ཡིན་པའི་ཕྱིར་གཟུགས་རྣམས་ཞེས་བསྟན་ཏེ་ཞེས་བྱ་བ་ལ།
གཟུགས་གཙོ་བོ་ཡིན་པའི་ཕྱིར་ཞེས་བྱ་བ་ནི་གཟུགས་རྣམས་དང་བའི་ཕྱིར་ཏེ། འོད་གསལ་བའི་ཕྱིར་ཞེས་བྱ་བའི་ཐ་ཚིག་གོ། །རྣམ་པ་གཅིག་ཏུ་གཟུགས་ཀྱི་ཁམས་ནི་འདོད་པའི་ཡོན་ཏན་གཙོ་བོ་མ་ཡིན་ནོ། །འོ་ན་ཅི་ཞེ་ན། གཟུགས་ཙམ་གཙོ་བོ་ཡིན་ཏེ། གཟུགས་
མེད་པ་བཞིན་དུ་གཟུགས་མེད་པ་གཙོ་བོ་ཡང་མ་ཡིན་ནོ། །མདོ་ལས་ཀྱང་ཞེས་བྱ་བ་ནི་མདོ་ལས་ཀྱང་འདི་ལྟ་བུ་སྣང་བས་འདི་བདག་གིས་བྱས་པ་ཁོ་ན་ནི་མ་ཡིན་ནོ་ཞེས་བྱ་བར་སྟོན་པ་ཡིན་ནོ། །གང་དག་གཟུགས་རྣམས་ལས་འདས་ནས་གཟུགས་མེད་པའི་རྣམ་པར་ཐར་པ་ཞི་
བ་དེ་དག་ཀྱང་མི་རྟག་པ་མི་བརྟན་པ་ཡིད་བརྟན་དུ་མི་རུང་བ་རྣམ་པར་འགྱུར་བའི་ཆོས་ཅན་ཡིན་ནོ་ཞེས་བྱ་བ་རྒྱས་པར་གསུངས་པ་ཡིན་ནོ། །རྫུས་ཏེ་སྐྱེ་བ་མཚན་མེད་པ་དག་གིས་རྙེད་པ་གང་ཡིན་པའོ་ཞེས་བྱ་བ་ནི་བསྐལ་པ་དང་པོ་པ་དག་གིས་སོ། །སྙོམས་པར་འཇུག་པ་
རིང་བའི་ཕྱིར་ཞེས་བྱ་བ་ནི་གང་གི་ཕྱིར་སྔར་གཟུགས་ཀྱི་སྙོམས་པར་འཇུག་པ་ཡིན་ལ་ཕྱིས་གཟུགས་མེད་པའི་སྙོམས་པར་འཇུག་པ་ཡིན་པ་དེའི་ཕྱིར་གཟུགས་ཀྱི་ཁམས་པས་གཟུགས་མེད་པའི་ཁམས་གོང་མ་ཡིན་ནོ། །སྐྱེ་བའི་མཆོག་ཡིན་པའི་ཕྱིར་ཞེས་བྱ་བ་ནི་གང་གི་ཕྱིར་སྐྱེ་