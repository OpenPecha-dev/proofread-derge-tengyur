ཎ་ཉིད་ཀྱང་ངོ་། །ཤྲཱི་ཎཱཾ། ཤྲི་ཡམ། ཤྲི་ཡི། ཤྲི་ཡོཿ། ཤྲཱི་ཥུ། ཀུན་དུ་བོད་པ་ལ་ན་དཱའི་མིང་མེད་པའི་ཕྱིར་སི་དབྱི་བ་དང་ཐུང་ངུ་ཉིད་དག་འགྱུར་བ་མ་ཡིན་ནོ། །ཧེ་ཤྲཱིཿ། ཧེ་ཤྲི་ཡཽ། ཧེ་ཤྲི་ཡཿ། དེ་བཞིན་དུ། བྷཱི་ཀྲཱི་དྷཱི་ལ་སོགས་པ་རྣམས་སོ། །འདྲེན་པར་བྱེད་པ་ནི་ནཱི་སྟེ། སཾ་པད་ལ་
སོགས་པ་ཉིད་ཀྱི་ཕྱིར་བུད་མེད་ལ་ཀྭོཔའོ། །བྷཱའི་སྒྲའི་ནི། ནཱི་ལས་ཇི་ཨཱ་མའོ་ཞེས་པ་ཁྱད་པར་རོ། །ནཱི་ཡམ། པ་ར་མའང་འདི་ཡིན་ལ་ནཱི་ཡང་ངོ་ཞེས་ཚིག་སྡུད་དེ། མི་ཟད་པ་དང་བྱེད་པ་ཅན་དག་ཁོ་ན་ལས་ཆོ་གའི་ཞེས་པ་བརྗོད་པ་ལས། ཡི་གེ་གཅིག་མ་ཡིན་པ་དག་གི་ནི་བརྩེགས་པ་
མ་ཡིན་པ་ལས་ཡ་ཝ་དག་གོ་ཞེས་པའི་ཡ་ཉིད་དུ་མི་འགྱུར་རོ། །པ་ར་མ་ཎི་ཡཱཾ། འདིའི་ལྷག་མ་ཤྲཱིའི་སྒྲ་དང་འདྲའོ། །སྟྲཱི་ཎཱི་ཏ་ལས་ཥཊའོ། །ཥཊ་རྗེས་སུ་འབྲེལ་པ་ཉིད་ཀྱི་ཕྱིར་ན་ད་ལ་སོགས་པ་ཉིད་ལ་ཨཱིའོ། །བཤད་པར་ནི་འདི་སྐད་བརྗོད་དེ། སྟྱཱ་ཡ་ཏི་འདིའི་མངལ་དུའོ་ཞེས་
པ་སྟི་སྟེ་སཾ་སྟྱཱ་ནེ། སྟྱཱ་ཏི་ལས་ཌུ་ཊི་ཞེས་པ་ཡ་ཝ་དག་གི་གསལ་བྱེད་ལ་ཨའོ་ཞེས་པས་ཌུཊི་ལ་ཡ་དབྱིའོ། །སྟྲཱི་སྒྲ་དེ་ལས་སི་ལ་སོགས་པ་རྣམས་སོ། །ཨཱི་ཡིག་གི་མཐའ་ཅན་ལས་སིའོ་ཞེས་པས་སི་དབྱིའོ། །ཏྲཱི་དབྱངས་དང་པོ་ཅན་ལ་སྟྲཱི་འང་ངོ་ཞེས་བྱིངས་དང་འདྲ་བར་འགྱུར་བ་
ལས་ཨཱིཏ་ཨཱུཏ་ཨི་ཡ་ཨུ་ཝ་དག་དབྱངས་ལའོ་ཞེས་པས་ཨི་ཡ་རུ་བསྒྱུར་བའོ། །སྟྲཱི་ཡཽ། སྟྲི་ཡཿ། ཨམ་ཤས་དག་ལ་ཡང་ནའོ་ཞེས་པའི་རྣམ་པར་བརྟག་པས་བྱིངས་དང་འདྲ་བར་འགྱུར་བ་ལས་ཕྱོགས་གཅིག་ལ་ཨི་ཡ་རུ་བསྒྱུར་བའོ། །ཨི་ཡ་རུ་བསྒྱུར་བ་མེད་པའི་ཕྱོགས་ལ། ཨཾ་ཤས་
དག་གི་དང་པོ་དབྱིའོ། །སྟྲཱིཾ། སྟྲི་ཡཾ། སྟྲི་ཡཽ། སྟྲཱིཿ། སྟྲཱི་ཡཿ། སྟྲི་ཡཱ། སྟྲཱི་བྷྱཱཾ། སྟྲཱི་བྷིཿ། སྟྲཱི་ན་དཱི་དང་འདྲའོ་ཞེས་པ་ན་དཱི་དང་འདྲ་བར་འགྱུར་བའི་ཕྱིར་རྟག་ཏུ་ན་དཱིའི་བྱ་བའོ། །སྟྲི་ཡཻ། སྟྲཱི་བྷྱཱཾ། སྟྲཱི་བྷྱཿ། སྟྲཱི་ཡཿ། སྟྲཱི་བྷྱཱཾ། སྟྲཱི་བྷྱཿ། སྟྲི་ཡཱཿ། སྟྲི་ཡོཿ། སྟྲཱི་ཥུ། ཀུན་དུ་བོད་པ་ལ་སཾ་བུདྡྷི་ལ་
ཐུང་ངུའོ། །ཐུང་ངུ་ན་དཱི་ཞེས་པ་ལ་སོགས་པས་སི་དབྱིའོ། །ཧེ་སྟྲི་ཡཽ། ཧེ་སྟྲི་ཡཿ། བུད་མེད་ལས་འདས་པ་ནི་ཨ་ཏི་སྟྲཱི་ཡཿ། ཅི་ལྟར་ཞེ་ན། སྟྲིའི་སྒྲ་དེ་དག་དང་བྲལ་བའི་ཕྱིར་ཐུང་ངུ་ཉིད་ཀྱིས་ན། བརྗོད་པའི་སྒྲུབ་པའོ། །ཨཽ་ཡིག་དང་ཨོས་ཕ་རོལ་ལའང་འདོད་པ་ཁོ་ནའོ། །