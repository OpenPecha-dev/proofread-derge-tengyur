མ་དག་ཕ་རོལ་ལ་རིང་པོ་སྟེ། གཞན་དུ་གྱུར་པའི་ཕྱིར་ཨཱ་ཡིག་གོ། །ཛ་ཡཱ་མི། ཛ་ཡཱ་བཿ། ཛ་ཡཱ་མཿ། འདིར་པྲ་ལ་སོགས་པ་ཉི་ཤུ་བྱ་བ་དང་སྦྱོར་བ་ན་འཇིག་རྟེན་གྱི་ཉེ་བར་སྤྱོད་པ་ལས་ཉེར་བསྒྱུར་རྣམས་སུ་ཤེས་པར་བྱའོ། །པྲ། པ་རཱ། ཨ་པ། ས་མ། ཨ་ནུ། ཨ་བ། ནིར། དུར། བི།
ཨཱང་། ནི། ཨིདྷི། ཨ་པི། ཨ་ཏི། སུ། ཨུཏ། ཨ་བྷི་རྣམས་ཀྱང་པྲ་ཏི་དང་ལྷན་ཅིག་པས་མཚོན་པར་བྱའོ། །པ་རི་དང་ཨུ་པ་ཡང་འདིར་མཚོན་ནོ། །ཉེ་བར་བསྒྱུར་བ་རྣམས་ཀྱང་བྱིངས་ལས་སྔ་མ་ཁོ་ནར་གྲུབ་བོ། །བི་སྔོན་དུའོ། །ཉེར་བསྒྱུར་ནི་གསལ་བར་བྱེད་པའི་དོན་གྱིས་དོན་དང་
ལྡན་པའོ། །གང་བྱིངས་དང་རྣམ་དབྱེ་བོར་བའི་དོན་དང་ལྡན་པ་རྟགས་སོ་ཞེས་པས་རྟགས་ཀྱི་མིང་ཅན་ནོ། །ངག་ཐ་དད་པ་ཉིད་ཀྱི་ཕྱོགས་ལ། དེ་ལས་ཕ་རོལ་རྣམས་རྣམ་དབྱེའོ་ཞེས་པ་ལ་སོགས་པས་གང་ཅི་ཡང་རུང་བའི་རྣམ་དབྱེ་གང་སུ་ཡང་རུང་བའི་ཚིག་ཏུ་འགྱུར་རོ། །ངག་གཅིག་པ་ཉིད་ཀྱི་
ཕྱོགས་ལ་ཡང་གྲངས་སམ་ལ་སོགས་པའི་དོན་གྱི་ངོ་བོ་ལ་རྣམས་དབྱེ་སྟེ། གཞན་ལ་མ་ཡིན་ནོ། །མི་ཟད་པ་ལས་ཀྱང་ངོ་ཞེས་པའི་ཤེས་པར་བྱེད་པ་ལའོ། །ཡང་ན་དགོས་པ་ཡོད་པའི་ཕྱིར་དང་པོའི་གཅིག་གི་ཚིག་སིའོ། །ཨི་ཡིག་ནི་བརྗོད་པའི་དོན་ཏེ། བརྗོད་མ་ཐག་པ་ཁོ་ནར་མི་སྦྱོར་བར་འགྱུར་
རོ། །གཞན་ལས་འཇིག་གོ་ཞེས་སྤྱིར་བཏང་ནས། མི་ཟད་པ་ལས་ཀྱང་ངོ་ཞེས་པས་རྣམ་དབྱེ་འཇིག་གོ། །པྲ་ཛ་ཡ་ཏི། པྲ་ཛ་ཡ་ཏཿ། བི། པ་རཱ་དག་ལས་ཛིའོ་ཞེས་པས་རུ་ཙ་ལ་སོགས་པ་ཉིད་ཀྱི་ཕྱིར། བྱེད་པ་པོ་ལ་རུ་ཙ་སོགས་དང་ང་རྗེས་སུ་འབྲེལ་པ་རྣམས་ལས་སོ་ཞེས་པས་ཨཱཏྨ་ནེའི་ཚིག་
གོ། །སྔ་མ་བཞིན་སྐྱེས་བུ་དང་པོ་ལ་སོགས་པ་རྣམས་ཏེ། དེ་ལྟར་གཅིག་གི་དོན་ལ་གཅིག་གི་ཚིག་ཏེའོ། །གཉིས་ཀྱི་དོན་དག་ལ་གཉིས་ཀྱི་ཚིག་ཨཱ་ཏེའོ། །མང་པོའི་དོན་རྣམས་ལ་མང་པོའི་ཚིག་ཨནྟའོ། །སྐྱེས་བུ་དབུས་མ་ལའང་། གཅིག་གི་དོན་ལ་གཅིག་གི་ཚིག་སེའོ། །གཉིས་ཀྱི་
དོན་དག་ལ་གཉིས་ཀྱི་ཚིག་ཨཱ་ཐེའོ། །མང་པོའི་དོན་རྣམས་ལ་མང་པོའི་ཚིག་དྷྭེའོ། །སྐྱེས་བུ་ཕྱི་མ་ལའང་། གཅིག་གི་དོན་ལ་གཅིག་གི་ཚིག་ཨེའོ། །གཉིས་ཀྱི་དོན་དག་ལ་གཉིས་ཀྱི་ཚིག་བ་ཧེའོ། །མང་པོའི་དོན་རྣམས་ལ་མང་པོའི་ཚིག་མ་ཧེའོ། །ཨན་ལ་ཡོན་ཏན་ནོ། །བི་ཀ་ར་ཎས་བར་ཆོད་