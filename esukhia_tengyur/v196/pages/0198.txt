བརྟ་མཱ་ནའོ་ཞེས་པས་འཇུག་བཞིན་པའི་དུས་ལ་བརྟ་མཱ་ནའི་རྣམ་དབྱེ་འགྱུར་རོ། །དེ་རྣམས་ཀྱིས་རང་མིང་གི་དུས་ཀྱི་ཁྱད་པར་རོ་ཞེས་པས་བརྟ་མཱ་ན་ལ་སོགས་པའི་རྣམ་དབྱེ་དེ་རྣམས་ཀྱི་རང་མིང་རྣམས་ཀྱི་རང་དུས་ཀྱི་ཁྱད་པར་ཤེས་པར་བྱའོ། །དེ་ནས་ད་ལྟར་བའི་དུས་ལ་བརྟ་མཱ་ནའི་རྣམ་དབྱེ་འགྱུར་རོ། །ད་ལྟར་བ་ཞེས་
པ་འཇུག་བཞིན་པས་ཏེ་མགོ་བརྩམས་ནས་ཡོངས་སུ་རྫོགས་པའི་བར་རོ། །ད་ལྟར་བ་སྨོས་པ་ནི་དོན་དང་མཐུན་པར་བརྗོད་པ་ཁོ་ནའོ། །དེ་ལ་ལྷག་མ་ལས་བྱེད་པ་པོ་ལ་པ་རསྨཻའི་ཚིག་གོ་ཞེས་པས་ལྷག་མའི་དོན་དེའི་ཕྱིར་པ་རསྨཻའི་ཚིག་གོ། །གང་དུ་ཨཱཏྨ་ནེའི་ཚིག་བརྗོད་པ་དེ་ལས་གཞན་ལྷག་མའོ། །དེ་ལ་
མིང་ལ་རབ་ཏུ་སྦྱོར་བ་ལའང་དང་པོའོ་ཞེས་པས་མིང་ལ་རབ་ཏུ་སྦྱོར་བ་དང་རབ་ཏུ་སྦྱོར་བ་མ་ཡིན་པ་ལ་ཡང་དེའི་དོན་རྟོགས་པར་བྱེད་བཞིན་པ་ལ་སྐྱེས་བུ་དང་པོར་འགྱུར་རོ། །དེ་ལ་དོན་གཅིག་བརྗོད་པ་དང་། དོན་གཉིས་བརྗོད་པ་དང་། དོན་མང་པོ་བརྗོད་པ་ཞེས་པ་དོན་དང་མཐུན་པའི་མིང་གི་སྟོབས་ལས་གཅིག་གི་དོན་ལ་
གཅིག་གི་ཚིག་ཏིའོ། །གཉིས་དག་གི་དོན་ལ་གཉིས་ཀྱི་ཚིག་ཏས་སོ། །མང་པོའི་དོན་རྣམས་ལ་མང་པོའི་ཚིག་ཨནྟིའོ། །ཁྱེད་ལ་དབུས་མའོ་ཞེས་པས་ཁྱེད་ལ་རབ་ཏུ་སྦྱོར་བ་དང་རབ་ཏུ་སྦྱོར་བ་མ་ཡིན་པ་ལ་ཡང་སྐྱེས་བུ་དབུས་མ་འགྱུར་རོ། །དེ་ལ་སྔར་བཞིན་དུ་གཅིག་གི་དོན་ལ་གཅིག་གི་ཚིག་སིའོ། །གཉིས་
ཀྱི་དོན་དག་ལ་གཉིས་ཀྱི་ཚིག་ཐས་སོ། །མང་པོའི་དོན་རྣམས་ལ་མང་པོའི་ཚིག་ཐའོ། །ངེད་ལ་ཕྱི་མའོ་ཞེས་པས་ངེད་ལ་རབ་ཏུ་སྦྱོར་བ་དང་རབ་ཏུ་སྦྱོར་བ་མ་ཡིན་པ་ལ་སྐྱེས་བུ་ཕྱི་མ་འགྱུར་རོ། །འདིར་ཡང་སྔ་མ་བཞིན་དོན་གཅིག་ལ་གཅིག་གི་ཚིག་མིའོ། །གཉིས་དག་གི་དོན་ལ་གཉིས་ཀྱི་ཚིག་བས་སོ། །
མང་པོའི་དོན་རྣམས་ལ་མང་པོའི་ཚིག་མས་སོ། །རྐྱེན་ཕ་རོལ་ལོ་ཞེས་པས་རང་བཞིན་ལས་ཕ་རོལ་དུ་རྐྱེན་འགྱུར་རོ། །རྐྱེན་ལས་དང་པོར་བྱ་བ་ཅན་ནོ་ཞེས་པ་རང་བཞིན་འདི་ལས་ཕ་རོལ་རྐྱེན་ནོ། །བྱ་བ་དང་རབ་ཏུ་བྱ་བ་ཅན་གྱི་རྐྱེན་ཡང་ངོ་ཞེས་པས་གང་གི་དོན་རྟོགས་པར་བྱ་བ་དེ་རྐྱེན་ནོ་ཞེས་གྲགས་སོ། །དྲུག་
གི་དང་པོ་རྣམས་བྱིངས་ཐམས་ཅད་པའོ་ཞེས་པས་རྣམ་དབྱེ་དྲུག་རྣམས་ཀྱི་དང་པོ་བརྟ་མཱ་ན་དང་། སཔྟ་མཱི་དང་། པཉྩ་མཱི་དང་། ཧྱསྟ་ནཱི་རྣམས་ནི་བྱིངས་ཐམས་ཅད་པའི་མིང་ཅན་དུ་འགྱུར་རོ། །བྱིངས་ཐམས་ཅད་པ་ལ་ཡ་ཎའོ་ཞེས་སྤྱིར་བཏང་ནས་བྱེད་པ་པོ་ལ་ཨན་བི་ཀ་ར་ཎའོ་ཞེས་པས་བྱེད་པ་པོ་ལ་བྱིངས་ལས་