དང་བྱེད་པ་ཞེས་བྱ་བ་ལ་སོགས་པས་གཅིག་ཉིད་ལ་སོགས་པའི་དོན་རྣམས་ལ་དྲུག་པའོ། །ངས་ཀྱི་ང་ཡིག་ནི་ང་སི་ངས་དག་གི་ཨ་དབྱི་བ་འང་ངོ་ཞེས་པའི་ཁྱད་པར་གྱི་དོན་ཏོ། །ངས་ནི་སྱའོ་ཞེས་པས་ཨ་ཡིག་རྟགས་མཐའ་ལས་ཕ་རོལ་གྱི་ངས་སྱ་རུ་འགྱུར་རོ། །བི་པྲ་སྱ། ཨོས་ལ་ཡང་ངོ་ཞེས་
པས་ཨ་ཡིག་རྟགས་མཐའ་ཨོས་ཕ་རོལ་ལ་ཨེ་ཡིག་ཏུ་འགྱུར་རོ། །ཨེ་ཨ་ཡའོ་ཞེས་པས་ཨ་ཡ་རུ་བསྒྱུར་ཏེ། བི་པྲ་ཡོཿ། །ཐུང་ངུ་དང་ན་དཱི་དང་ཤྲདྡྷཱ་རྣམས་ལས་སི་དབྱིའོ་ཞེས་སྤྱིར་བཏང་ནས། ཨཱི་ལའང་ནུའོ་ཞེས་པས་ཐུང་ངུ་དང་ནཱ་དཱི་དང་ཤྲདྡྷཱ་རྣམས་ལས་ཨཱ་མ་ཕ་རོལ་ལ་ནུ་ཨཱ་ག་མ་རུ་འགྱུར་
རོ། །གསུམ་པ་སོགས་ལ་ནི་ཕ་རོལ་གྱི་དང་པོའོ་ཞེས་ཨུཏ་རྗེས་སུ་འབྲེལ་པའི་ཨཱ་ག་མ་གསུམ་ལ་སོགས་པའི་རྣམ་དབྱེ་ལ་ཕ་རོལ་གྱི་སྟེ། རྣམ་དབྱེའི་ཚིག་གིས་དང་པོར་འགྱུར་ཏེ། དེ་འཛིན་པས་གཟུང་བར་བྱའོ་ཞེས་པའི་དོན་ཏོ། །སྔ་མ་བཞིན་དུ་རིང་པོ་ཉིད་དང་ཎ་ཉིད་དག་གོ། །བི་པྲཱ་ཎཱ་མ།
བདུན་པའི་དོན་བརྗོད་པར་འདོད་པ་ན་ལྷག་མ་རྣམས་ལས་དང་བྱེད་པ་ཞེས་པ་ལ་སོགས་པས་གཅིག་ཉིད་ལ་སོགས་པའི་དོན་རྣམས་ལ་བདུན་པའོ། །དིའི་ང་ཡིག་ནི་དི་ནི་སྨིན་ནོ་ཞེས་པའི་ཁྱད་པར་གྱི་དོན་ཏོ། །ཨའི་ཡི་གེ་ཨིའི་ཡི་གེ་ལ་ཨེ་སྟེ་ཕ་རོལ་ཡང་དབྱིའོ། །བི་པྲེ། བི་པྲེ་ཡོཿ། སུ་པའི་
པ་ཡིག་ནི་ཐེ་ཚོམ་སེལ་བ་ལ་འཛིན་པ་སྟེ། དེའི་ཚེ་ནི་སི་ལ་ཨཽ་སྟེ་སི་དབྱི་བ་འང་ངོ་ཞེས་པ་ལ་སོགས་པ་ལ་སུཔ་ལའོ་ཞེས་བསྒྲུབ་པར་བྱའོ་ཞེས་པ་ཡོངས་སུ་སྤང་བའི་དོན་ཏོ། །གང་རྗེས་སུ་འབྲེལ་པ་མི་སྦྱོར་རོ་ཞེས་པས་ཨི་ཡིག་ལ་སོགས་པ་རྗེས་སུ་འབྲེལ་པ་རྣམས་ཐམས་ཅད་དབྱིའོ། །དྷུ་ཊ་
མང་པོ་ཉིད་ལ་ནི་ཨེའོ། །ནཱ་མི་དང་ཀ་དང་ར་ལས་ཕ་རོལ་རྐྱེན་དང་རྣམ་འགྱུར་དང་། ཨཱ་ག་མ་ལ་གནས་པའི་སི་ཥ་སྟེ། ནུ་དང་རྣམ་པར་གཅད་བྱ་དང་། ཥ་བར་ན་ཡོད་ཀྱང་ངོ་ཞེས་པས་ནཱ་མའི་ཡི་གེ་རྣམས་ལས་ཕ་རོལ་རྐྱེན་དང་རྣམ་འགྱུར་དང་ཨ་ག་མ་ལ་གནས་པའི་མཐའ་མ་ཡིན་པའི་
སི་ཥ་རུ་འགྱུར་ཞིང་། ནུ་དང་རྣམ་པར་གཅད་བྱ་དང་། ཥ་བར་ན་ཡོད་ཀྱང་སྟེ། ཀྱང་གི་སྒྲ་ལས་བར་ན་མེད་ཀྱང་ངོ་། །བི་པྲེ་ཥུ། བོད་པ་བརྗོད་པར་འདོད་པ་ན། བི་པྲའི་སྒྲའི་སྔོན་དུ་ཧེའི་སྒྲ་སྦྱར་ཏེ། དེ་གསལ་བར་བྱེད་པའི་དོན་ཅན་གྱིས་ན་དོན་དང་ལྡན་པ་ཉིད་ཀྱི་ཕྱིར་རྟགས་ཀྱི་མིང་