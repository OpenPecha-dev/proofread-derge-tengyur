ཏེ། སདྱ་ལ་སོགས་པ་ཉིད་ཀྱི་ཕྱིར་རོ། །གཞན་རྣམས་ཡད་དང་ཏད་དག་ལས་ཀྱང་ཌ་ཏི་རྗོད་པར་བྱེད་དོ། །ཀ་ཏི་ལས་ཀྱང་ཛས་ཤས་དག་འཇིག་གོ། །ཀ་ཏི་ཏིཥྛི་ནྟ། ཀ་ཏི་པྲ་ཤྱ། ཀ་ཏི་བྷིཿ། ཀ་ཏི་བྷྱེཿ། །ཏཱི་ནཱཾ། ཀ་ཏི་ཤུ། །ཀ་ཏི་ལས་ཀྱང་ཞེས་པ་འདིར་ཀ་ཏིའི་སྒྲ་ཉེ་བར་
མཚོན་པ་ཉིད་ཀྱི་ཕྱིར་ཡ་ཏི་དང་། ཏ་ཏི་དག་གིའང་ཛས་ཤས་དག་འཇིག་གོ་ཞེས་ཁ་ཅིག་གོ། །ཡ་ཏི་ཧེ་ནཱ་ག་ཤིཪྵཱ་ནི་ཏ་ཏི་ཏེ་ན་ག་བེ་ད་ནཱཿ། ཡ་ཏི་ཏ་ཏི་ཡ་ཏི་བྷིཿ། ཏ་ཏི་བྷིཿ། ཞེས་པ་ལ་སོགས་པ་ཀ་ཏིའི་སྒྲ་དང་འདྲ་བར་དྲང་བར་བྱའོ། །འདིར་བསྡུ་བའི་ཚིགས་སུ་བཅད་པ་རྣམས་སུ་འགྱུར་ཏེ།
ཨེ་ཀ་ལ་སོགས་ད་ཤའི་མཐར་ཐུག་པ། །གྲངས་དང་བགྲང་བྱ་རྣམས་ལ་འགྱུར་བ་སྟེ། བིཾ་ཤ་ཏི་སོགས་ཐམས་ཅད་རྟག་ཏུ་ནི། །གྲངས་དང་བགྲང་བྱ་དག་ལ་གཅིག་ཉིད་ལའོ། །བིཾ་ཤ་ཏི་སོགས་གཅིག་མིན་ཉིད་ལ་ནི། །འཇུག་པ་གཉིས་ཉིད་ལ་སོགས་རྣམས་ལ་ཡང་། །
ཙ་ཏྭཱང་བར་ནི་རྟགས་གསུམ་རྣམས་ལ་ཡང་། །ད་ཤའི་བར་ནི་རྟགས་མེད་པ་རྣམས་སོ། །དེ་ལ་ན་ཝ་ཏི་ཡི་བུད་མེད་ལ། །ཤ་ཏ་ལ་སོགས་རྣམས་ནི་མ་ནིང་ལ། །བུད་མེད་མ་ནིང་དག་ལ་ལཀྵའོ། །ཨརྦུ་ད་ནི་སྐྱེས་པ་མ་ནིང་ངོ་། །ཀོ་ཏི་བུད་མེད་ཁོ་ན་ཉིད་ལ་འགྱུར། །ཀ་ཏི་མང་པོ་ལ་སྟེ་
རྟགས་མེད་པའོ། །ཡ་ཏི་ཏ་ཏིའང་ཞེས་ཁ་ཅིག་གོ། །མོ་ལ་པིདྐྟ་ད་ཤ་ཨརྟི་ཀཱ། ཞེས་པ་རྟགས་གསུམ་པ་ལས་སྐབས་བཞི་པ་རྫོགས་སོ།། །།བདག་གིས་འདི་ནི་བྱས་ནས་དགེ་བ་གང་བསགས་པ། །དེ་ལས་འདིར་ནི་ངག་གི་འོད་ཟེར་ཡང་དག་དོན། །སྟོན་བྱེད་རྣམས་ཀྱིས་ཉི་
མས་བཞིན་དུ་སྐྱེ་བོ་ཡི། །ཡིད་ཀྱི་མུན་པའི་ཚོགས་རྣམས་སེལ་བར་ནུས་གྱུར་ཅིག །བྱ་བ་དམ་པ་འདི་ནི་གཙུག་ལག་ཁང་བཟངས་སོ། །རྣམ་པར་གནོན་པའི་ངང་ཚུལ་པདྨའི་འབྱུང་གནས་ཀྱིས། །ངང་པའི་རྒྱལ་པོ་སྒྲ་ཡི་རྒྱ་མཚོའི་སྐྱ་བ་འཛིན། །མཁས་པ་དཔལ་ལྡན་འཇམ་པའི་
གྲགས་པས་བྱས་པར་གྱུར། །ལོ་ཙཱ་བའི་མིང་ཙམ་འཛིན་པ་སྙོམ་ལས་པ། དགེ་སློང་དཔལ་ལྡན་བློ་གྲོས་བརྟན་པས། དཔལ་གནས་པོ་ཆེའི་གཙུག་ལག་ཁང་དུ་བསྒྱུར་བའོ།། །།