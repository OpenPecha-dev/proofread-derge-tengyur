དེ་ལ་ཀུན་བསྡུས་པའི་དང་། རྗེས་སུ་ཟློས་པའི་དག་ནི་སྟོབས་མེད་པ་ལ་ནི་ཚིག་སྡུད་པ་མེད་དོ། །ཚིག་སྡུད་པ་ནི་སྟོབས་ཅན་གྱི་དབང་དུ་བྱས་པའོ། །གཅིག་ལྟ་བུར་བསྡུ་བ་ནི་ཇི་ལྟར་དུང་དང་པ་ཊ་ཧ་ནི་དུང་པ་ཊ་ཧ་ཞེས་པ་ལྟ་བུ་སྟེ། ཟླས་དབྱེ་བ་ཡང་སེམས་ཅན་དང་བརྡ་
དང་དམག་གི་ཆ་རྣམས་གཅིག་ལྟ་བུར་འགྱུར་བའོ། །དེ་ནི་མིང་གི་རྟགས་ཏེ་མ་ནིང་དུ་ཡང་དག་པར་རབ་ཏུ་ཤེས་སོ། །ཕན་ཚུན་གྱི་སྦྱོར་བའི་ནི་ཇི་ལྟར་ལྷས་བྱིན་དང་མཆོད་སྦྱིན་ནི་ལྷས་བྱིན་མཆོད་སྦྱིན་དག་རྩོད་པ་སྨྲ་བར་བྱེད་པ་དག་སྟེ། དང་གི་དོན་བསྡུ་བ་ནི་ཟླས་དབྱེ་བའི་ཚིག་སྡུད་པ་ཞེས་
བྱའོ། །ཟད་པར་མི་འགྱུར་བ་ནི་རྣམ་པ་གཉིས་སུ་བལྟ་བར་བྱ་སྟེ། མིང་གི་ཚིག་སྔ་མ་དང་གྲངས་མེད་པའི་ཚིག་སྔ་མ་དག་གོ། །མིང་གི་ཚིག་སྔ་མ་ནི་ཇི་ལྟར་ལོ་མའི་ཙམ་ནི་ལོ་མ་ཙམ་ཉིད་དོ། །ཤའི་ཙམ་ནི་ཤ་ཙམ་མོ། །སོ་སོའི་ཙམ་གྱི་ཟད་པར་མི་འགྱུར་བ་ནི་ཙམ་གྱི་དོན་གྱི་ཚིག་
སྡུད་པའོ། །གྲངས་མེད་པའི་ཚིག་སྔ་མ་ནི་ཇི་ལྟར་བུམ་པའི་ཉེ་བར་གྱུར་པ་གང་ཡིན་པ་དེ་ཉ་བའི་བུམ་པའོ། །གྲངས་མེད་པ་དང་། རྣམ་པར་དབྱེ་བ་དང་། ཡང་དག་པར་ཉེ་བ་དང་། ཡང་དག་པའི་རྫུ་འཕྲུལ་ཆེན་པོའི་དོན་དང་། མེད་པ་དང་། བརྒྱལ་བ་དང་། ད་ལྟར་དང་། སྒྲ་དང་། མཐུ་ཅན་
དང་། ཕྱི་མ་དང་། རྗེས་སུ་བྱུང་བ་དང་། སྦྱོར་བའི་ཚིག་དང་། འདྲ་བ་དང་། ཡང་དག་པར་ལྡན་པ་དང་། མཐའ་ཐམས་ཅད་ཀྱི་ཚིག་རྣམས་ལ་ཞེས་པ་འདིས་ཚིག་སྡུད་པ་ཞེས་བྱའོ། །ཟད་པར་མི་འགྱུར་བ་ཞེས་པ་ནི་ཟད་པར་མི་འགྱུར་བའི་མིང་ངོ་། །ཟད་པར་མི་འགྱུར་བ་ལ་སུབ་དབྱི་བ་ཐོབ་པ་
ལ་ཟད་པར་མི་འགྱུར་བ་མ་ཡིན་པ་ལས་ལྔ་པའི་དབྱི་བ་མེད་པ་ཞེས་བྱའོ། །གང་དང་གང་བྲམ་ཟེ་རྒན་པ་རྣམས་ལ་བོད་པ་སྟེ། ཇི་ལྟར་འདྲ་བ་ཉིད་ཟད་པར་མི་འགྱུར་བའི་ཚིག་སྡུད་པ་ཞེས་བྱའོ། །དེ་ཡང་ཚིག་སྡུད་པ་དེ་རྣམས་ཀྱི་གཙོ་པོའི་དོན་ནི་རྣམ་པ་གསུམ་སྟེ། ཚིག་སྔ་མའི་གཙོ་བོའི་དོན་དང་།
གཞན་གྱི་ཚིག་གི་གཙོ་བོའི་དོན་དང་། གཉི་གའི་ཚིག་གི་གཙོ་བོའི་དོན་དག་གོ། །དེ་ལ་དེའི་སྐྱེས་བུའི་གཙོ་བོའི་དོན་ནི་རྣམ་པ་གཉིས་ཏེ། ཚིག་སྔ་མའི་གཙོ་བོར་བསྟན་པ་དང་། ཚིག་ཕྱི་མའི་གཙོ་བོར་བསྟན་པའོ། །ཚིག་སྔ་མའི་གཙོ་བོར་བསྟན་པའི་དོན་ནི། ཇི་ལྟར་རྙེད་པ་འཚོ་