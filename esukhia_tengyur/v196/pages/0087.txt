སོགས་ལས་ཡང་ནའོ། །ནེ་མེ། ནེ་མཱཿ། འདིའི་ལྷག་མ་ནེ་སཪྺའི་སྒྲ་དང་འདྲའོ། །བུད་མེད་ལ། ནེ་མེཿ། མ་ནིང་ལ། ནེ་མཾ། ནེ་མ། ནེ་མཱ་ནི། ཞེས་པ་ལ་སོགས་པའོ། །ཨ་ཀ་སྟེ། ནེ་མ་ཀཿ། བུད་མེད་ལ། ནེ་མི་ཀཱ། མ་ནིང་ལ། ནེ་མ་ཀཾ་ཀུ་ལཾ། ཞེས་པའོ། །ས་མ་དང་སི་
མའི་སྒྲ་དག་ནི། སཪྺའི་སྒྲ་དང་འདྲ་བར་དྲང་ངོ་། །དེ་ལས་མའི་སྒྲ་ནི་ཐམས་ཅད་ཀྱི་དོན་ཅན་དང་མཚུངས་པའི་དོན་ཅན་ཏེ། ཇི་སྐད་དུ་གསུངས་པས་མ་ནི་ཐམས་ཅད་དང་མཚུངས་པ་དག་ལའོ་ཞེས་སོ། །འདིར་ནི་ཐམས་ཅད་ཀྱི་རྣམ་གྲངས་ཁོ་ན་གཟུང་བར་བྱ་སྟེ། དོན་དང་མཐུན་པའི་མིང་རྣམ་
པར་ཤེས་པའི་ཕྱིར་རོ། །དེས་ན། ས་མེད་དེ་ཤེས་ཡ་ཛ་སྟེ་ཞེས་སོགས་ལ་སཪྺའི་མིང་ཅན་གྱི་བྱ་བར་མི་འགྱུར་ཏེ། དམའ་བ་དང་མཐོ་བ་དང་བྲལ་བ་ཞེས་པའི་དོན་ཏོ། །པཱུ་རྦ་ལ་སོགས་པ་རྣམས་བརྗོད་པར་བྱའོ། །པཱུ་རྦའི་ས་ནི་སཪྺའི་སྒྲ་དང་འདྲའོ། །འདི་ནི་ཁྱད་པར་ཡིན་ཏེ། པཱུ་རྦ་སོགས་ལས་
ཁྱད་པར་དུ་བཤད་པར་བྱ་བ་དག་གོ་ཞེས་པས། སྨད་དང་སྨིན་དག་རྣམ་པར་བརྟག་པར་བྱའོ། །ཨ་ཝ་སོགས་ལས་ཡང་ན་སྟེ། ཇས་ཨཱི་འང་ངོ་། །པཱུ་རྦེ། པཱུརྦཿ། བཱུརྦ་ཏ། པཱུརྦ་སྨཱ་ཏ། པཱུ་རྦེ། པཱུརྦ་སྨིན། དེ་བཞིན་དུ་པ་ར། ཨ་ཝ་ར། དཀྵ་ཎ། ཨུཏྟ་ར། ཨ་པ་ར། ཨ་དྷ་ར། ཨནྟ་ར།
སའི་སྒྲ་རྣམས་སོ། །སའི་སྒྲའི་ནི་ཁྱད་པར་འདི་ཡིན་ཏེ། བུད་མེད་ལ་ཨཀ་ཡོད་པ་ནི། མང་པོའི་སྤྱིར་བཏང་པ་ལས་རྣམ་པར་བརྟག་པས་ཨི་ཡིག་སྟེ། ཀའི་རྐྱེན་ལ་ཞེས་པ་ལ་སོགས་པའོ། །སྭི་ཀཱ། ཚོགས་ཀྱི་མདོའི་དོན་བརྗོད་པར་བྱ་སྟེ། རྣམ་པར་གཞག་པ་ལས་ཞེས་པ་ལ་སོགས་
པ་སྟེ། རང་གི་བརྗོད་པར་བྱ་བ་ལ་ལྟོས་པའི་མཚམས་ངེས་པ་ནི་རྣམ་པར་གཞག་པའོ། །མཚམས་ནི་ལུགས་ཏེ། དེའི་ངེས་པ་ནི་གདོན་མི་ཟ་བར་འབྱུང་བ་མཚམས་སུ་འགྱུར་བ་མ་ཞིག་པའོ། །ཅིར་འགྱུར་ཞེ་ན། རང་གི་བརྗོད་པར་བྱ་བ་ལ་ལྟོས་པ་སྟེ། པཱུརྦ་ལ་སོགས་པའི་སྒྲ་རྣམས་
ཀྱི་རང་གི་བརྗོད་པར་བྱ་བ་ཕྱོགས་དང་ཡུལ་དང་དུས་ཀྱི་དངོས་པོའི་དོན་ཡིན་ལ། དེ་ལ་ལྟོས་པར་བྱེད་དོ་ཞེས་པས་རང་གི་བརྗོད་པར་བྱ་བ་ལ་ལྟོས་པའོ། །པཱུརྦ་ལ་སོགས་པ་རྣམས་མིང་མ་ཡིན་པའི་ངོ་བོ་ཅན་རང་གི་བརྗོད་པར་བྱ་བ་ཁོ་ན་ལ་འཇུག་པ་རྣམས་རྣམ་པར་གཞག་པ་ལ་སྟེ། རྟོགས་