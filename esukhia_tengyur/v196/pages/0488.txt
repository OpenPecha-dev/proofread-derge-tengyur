འགྱུར་རོ། །དེ་མི་ལྡན་པ་དག་ནི་ཐུན་མོང་དག་ཀྱང་སྲིད་པའི་ཕྱིར་ཁྱད་པར་ཉིད་དུ་སྟོན་པའི་ནུས་པ་མེད་དོ། །དུས་ཀྱི་འདོམ་པ་སེལ་བ་ཞེས་བྱ་བ་སྦྱོར་བ་གཉིས་པ་རྫོགས་སོ།། །།ད་ནི་བསལ་བ་དེ་དག་གི་དགོས་ཆེད་བསྟན་པའི་ཕྱིར། རིགས་དང་
དུས་བསལ་བྱས་ནས་ནི། །བསྟན་བྱ་གང་ཞིག་སྟོན་པ་དེ། །དེ་ནི་ཆེད་དུ་འདོད་པ་ཡིན། །ཞེས་སྨོས་ཏེ། དེ་ལ་སྒྲ་དེ་དག་རང་གི་ཚིག་གི་དོན་ཇི་ལྟ་བུ་སྟོན་པ་དག་གིས་གཞན་བསལ་ཏེ། དོན་དེ་དག་ཉིད་བསྟན་པ་ནི་ཆེད་ཡིན་ཏེ། དེ་ནི་སྒྲ་སྦྱར་བའི་དགོས་པ་ཡིན་ནོ། །
དེའི་དབྱེ་བ་ནི་དུས་སེལ་བའི་སྒྲ་ཡིན་པར་ཤེས་པར་བྱའོ། །ཆེད་དུ་བྱ་བའི་སྦྱོར་བ་ཞེས་བྱ་བ་གསུམ་པ་རྫོགས་སོ།། །།སྦྱོར་བ་བཞི་པ་བསྟན་པའི་ཕྱིར། ཇི་སྙེད་དོན་གྱི་སྦྱོར་བ་ནི། །གང་ལ་འཇུག་པ་བསྟན་པ་ནི། །གང་གིས་སྟོན་པའི་ཡི་གེ་དེ། །དེ་ནི་
མིང་དུ་བཏགས་པ་ཡིན། །ཞེས་གསུངས་ཏེ། མིང་དུ་བཏགས་པ་ནི་སྔོན་གྱི་སློབ་དཔོན་གྱིས་དེ་ལྟར་སྟོན་པའི་སྦྱོར་བ་དེའི་མིང་ནི་དེ་སྐད་ཅེས་བྱའོ། །མིང་ཇི་སྙེད་ཡིན་པ་ནི་སྔར་བསྟན་པའི་མིང་དག་ཡིན་ནོ། །མིང་དུ་བཏགས་པའི་སྦྱོར་བ་ཞེས་བྱ་བ་བཞི་བ་རྫོགས་སོ།། །།
གང་ཞིག་རྣམ་སྨིན་རྣམ་བྲལ་རྣམ་པའི་ཤེས་པས་མི་རེག་ཅིང་། །བརྗོད་མིན་བརྗོད་དང་ལྡན་མིན་བརྗོད་པས་རེག་མིན་ཀྱང་། བརྡ་རུ་བཏགས་པས་བརྗོད་པ་གསལ་ཏེ་དེ་ཉིས་རྣམ་པ་བརྗོད་གྱུར་ནས། །རྣམ་པའི་ཤེས་པས་རྣམ་བྲལ་ཁོང་དུ་ཆུད་ལ་ཕན་པ་འདི་གཟིགས་
ཏེ། །ཐུབ་དབང་སྲས་དང་བཅས་པས་སྐྱེ་བོ་མཐུན་པར་བཏགས་པ་བསྟན་པར་མཛད། །གདགས་པས་བརྒྱུད་ཕྱིར་ཐ་སྙད་གཟུགས་ཀྱིས་བསྟན་དེ་སྟོན་པ་དག། །སྐྱེ་བོ་གྲགས་སོ་ཤིན་ཏུ་འཁྲུལ་པས་ཁྲིད་པ་རྣམས། །དོན་ལ་རྣམ་པས་འཛིན་ཅིང་རྣམ་པ་བརྗོད་འཛིན་
པ། །བརྗོད་པ་མིང་དུ་བཏགས་འཛིན་ཐ་སྙད་དེ་ལ་གཟུགས་སུ་རྟོག །ཐ་སྙད་འཇུག་པ་ཙམ་ཡང་མེད་པ་དག །བྱིས་པ་ཀུན་དང་ཐུན་མོང་འདི་བྱས་པས། །དེ་དག་སྒྲ་དང་དོན་ལ་མཁས་གྱུར་ཏེ། །རྣམ་བྲལ་བརྗོད་མེད་དོན་ལ་འཇུག་གྱུར་ཅིག། །སྨྲ་བ་ཐམས་