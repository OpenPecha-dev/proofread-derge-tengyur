ཞེས་པས་ཨེ་ཉིད་དོ། །སྲུརླེ་བྷྱཿ། ལྔ་པའི་དོན་བརྗོད་པར་འདོད་པ་ན་ལྷག་མ་རྣམས་ལས་དང་བྱེད་པ་ཞེས་པ་ལ་སོགས་པས་འབྱུང་ཁུངས་ལ་ལྔ་པ་འགྱུར་ཏེ། དོན་གཅིག་ལ་གཅིག་གི་ཚིག་ང་སིའོ། །སི་ཡིག་ལས་ཨི་ཡིག་ཕྲལ་བར་བྱ་སྟེ། ང་སི་ངས་དག་གི་ཨ་ཨུའོ་ཞེས་པའི་ཁྱད་པར་གྱི་དོན་ཡིན་ལ།
ང་སི་ཨཱཏ་ཏོ་ཞེས་པས་ཨཱཏ་ཏེ་མཚུངས་པ་འདྲ་བའི་ཡི་གེ་ལ་རིང་པོར་འགྱུར་ཞིང་ཕ་རོལ་ཡང་དབྱིའོ་ཞེས་པས་ཕ་རོལ་དབྱིའོ། །སྲུརྻྰཏ། ཨ་ཡིག་སྒྲ་ལྡན་ལ་རིང་པོའོ་ཞེས་པས་རིང་པོའོ། །སཱུཪྻཱ་བྷྱམྲ། སྔ་མ་བཞིན་དུ་ཨེ་ཉིད་དོ། །སཱུརྻེ་བྷྱཿ། དྲུག་པའི་དོན་བརྗོད་པར་འདོད་པ་ན་ལྷག་མ་རྣམས་ལས་
དང་བྱེད་པ་ཞེས་པ་ལ་སོགས་པས་བདག་པོ་ལ་སོགས་པ་ལ་དྲུག་པ་འགྱུར་ཏེ་དོན་གཅིག་ལ་གཅིག་གི་ཚིག་ངས་སོ། །ངས་ཀྱི་ཨ་ཡིག་ཕྲལ་བར་བྱ་སྟེ། ང་ཡིག་ནི་ངས་སྱའོ་ཞེས་པའི་ཁྱད་པར་གྱི་དོན་ཡིན་ལ། འདི་ཉིད་ཀྱིས་ངས་སྱ་རུ་འགྱུར་རོ། །སྲུརྻ་སྱ། ཨོས་ལའང་ངོ་ཞེས་པས་ཨེ་ཉིད་དེ་
ཨེ་ཨ་ཡའོ། །སྲུརྻ་ཡོཿ། ཐུང་ངུ་ན་དཱི་ཤྲདྡྷཱ་རྣམས་ལས་སི་དབྱིའོ་ཞེས་པ་སྤྱིར་བཏང་ནས། ཨཱ་མ་ལའང་ནུའོ་ཞེས་པས་ནུ་ཨཱ་ག་མ་སྟེ། ཨུ་ཡིག་ནི་གསུམ་པ་ལ་སོགས་པ་ལ་ནི་ཕ་རོལ་གྱི་དང་པོར་རོ་ཞེས་པའི་ཁྱད་པར་གྱི་དོན་ཡིན་ལ། ཨ་ཡིག་སྒྲ་ལྡན་ལ་རིང་པོའོ་ཞེས་པས་རིང་པོ་ཉིད་དོ། །སྲུརྻྰ་
ཎཱམ། བདུན་པའི་དོན་བརྗོད་པར་འདོད་པ་ན། ལྷག་མ་རྣམས་ལས་དང་བྱེད་པ་ཞེས་པ་ལ་སོགས་པས་གཞི་ལ་བདུན་པ་འགྱུར་ཏེ། དོན་གཅིག་ལ་གཅིག་གི་ཚིག་ངིའོ། ངི་ཡིག་ལས་ཨི་ཡིག་ཕྲལ་བར་བྱ་སྟེ། ངི་ཡིག་ནི་ངི་སྔ་མ་དང་བཅས་པ་ཨཽའོ་ཞེས་པའི་ཁྱད་པར་གྱི་དོན་ཡིན་ལ། ཨའི་ཡི་གེ་ཨིའི་
ཡི་གེ་ལ་ཨེ་སྟེ་ཕ་རོལ་ཡང་དབྱིའོ། སྲུརྻེ། སྲུརྻ་ཡོཿ། སུ་པྲའི་པ་ཡིག་ནི་གང་རྗེས་སུ་འབྲེལ་བ་མི་སྦྱོར་རོ་ཞེས་པའི་ཁྱད་པར་གྱི་དོན་ཡིན་ལ། དྷུཊ་མང་པོ་ཉིད་ལ་ནི་ཨེའོ་ཞེས་པས་ཨེ་ཉིད་དེ། ནཱ་མི་དང་ཀ་དང་ར་ལས་ཕ་རོལ་རྐྱེན་དང་རྣམ་འགྱུར་ཞེས་པ་ལ་སོགས་པས་ཥ་ཉིད་དོ། །སྲུརྻེ་ཥུ། ཀུན་དུ་
བོད་པའི་དོན་བརྗོད་པར་འདོད་པ་ན། ཀུན་དུ་བོད་པ་ལའང་ཞེས་པས་དང་པོར་འགྱུར་ཏེ། གཅིག་གི་དོན་ལ་ཀུན་དུ་བོད་པ་ལ་སི་སཾ་བུདྡྷའོ་ཞེས་པས་སཾ་བུདྡྷིའི་མིང་ཅན་ཡིན་ཞིང་སཾ་བུདྡྷི་ལ་ཨཱའང་མ་ཡིན་ནོ་ཞེས་པ་སྤྱིར་བཏང་ནས་ཐུང་ངུ་ན་དཱི་ཞེས་པ་ལ་སོགས་པས་སི་དབྱེའོ། །ཏེ་སྲུརྻ། ཏེ་སྲུརློ། ཧེ་སྲུརྻུཿ། དེ་