བ་ཞེས་པའོ། །ཚིག་ཕྱི་མའི་གཙོ་བོའི་དོན་ནི། ཇི་ལྟར་རྒྱལ་པོའི་སྐྱེས་བུ་ཞེས་པའོ། །ལས་འཛིན་པའི་གཙོ་བོའི་དོན་ནི་རྣམ་པ་གཉིས་ཏེ། ཚིག་སྔ་མའི་གཙོ་བོའི་དོན་དང་། ཚིག་ཕྱི་མའི་གཙོ་བོའི་དོན་ནོ། །ཚིག་སྔ་མའི་གཙོ་བོའི་དོན་ནི། ཇི་ལྟར་སྐྱེས་བུ་ཁྱུ་མཆོག་ཅེས་པའོ། །
ཚིག་ཕྱི་མའི་གཙོ་བོའི་དོན་ནི་ཇི་ལྟར་ཨུཏྤལ་སྔོན་པོ་ཞེས་པ་ལྟ་བུའོ། །འབྲུ་མང་པོ་པའི་གཙོ་བོ་ནི་རྣམ་པ་གཉིས་ཏེ། གཞན་གྱི་ཚིག་གཙོ་བོའི་དོན་དང་། གཉི་གའི་ཚིག་གཙོ་བོའི་དོན་ནི། ཟླས་དབྱེ་བའི་ཚིག་ལ་ཚིག་གཉི་གའི་དོན་གཙོ་བོ་ཉིད་དེ། ཇི་ལྟར་བྲམ་ཟེ་རྒྱལ་རིགས། རྗེ་རིགས།
དམངས་རིགས་ཞེས་པ་དང་། ར་མ་སྲིད་སྒྲུབ་དག་ཅེས་པ་ལྟ་བུའོ། །བ་གཉིས་པ་ནི་ཚིག་ཕྱི་མའི་དོན་གཙོ་བོ་ཉིད་དེ། ཇི་ལྟར་གསུམ་རྭ་ཞེས་པ་ལྟ་བུའོ། །ཟད་པར་མི་འགྱུར་བ་ལ་གཙོ་བོ་གསུམ་སྟེ། ཚིག་སྔ་མའི་དོན་གཙོ་བོ་དང་། ཚིག་ཕྱི་མའི་དོན་གཙོ་བོ་དང་། ཚིག་གཞན་
གྱི་དོན་གཙོ་བོ་དག་གོ། །ཚིག་སྔ་མའི་དོན་གཙོ་བོ་ནི་ཇི་ལྟར་ཉེ་བ་བུམ་པ་ཞེས་པའོ། །ཚིག་ཕྱི་མའི་དོན་གཙོ་བོ་ནི་ཇི་ལྟར་ལོ་མ་ལ་སོ་སོ་ནི་ལོ་མ་སོ་སོ་ཞེས་པ་དང་། ཤ་ལ་སོ་སོ་ནི་ཤ་སོ་སོ་ཞེས་པའོ། །ཚིག་གཞན་གྱི་དོན་གཙོ་བོ་ནི་ཇི་ལྟར་གང་ལ་སྨྱོ་བྱེད་ཀྱི་ཆུ་ཀླུང་ཡོད་པ་དེ་ནི་སྨྱོ་བྱེད་ཀྱི་
ཆུ་ཀླུང་སྟེ་ཡུལ་གྱི་མིང་ངོ་། །ཚིག་གཞན་གྱི་དོན་ཉིད་ཟད་པར་མི་འགྱུར་བའི་ཚིག་སྡུད་པའི་མིང་ཞེས་བྱའོ། །ཟད་པར་མི་འགྱུར་བ་མོའི་རྟགས་ལ་ཕོའི་རྟགས་སུ་སྨྲས་པ་ནི་མོའི་རྟགས་ལ་གང་བ་དང་། འདོད་པ་ལ་སོགས་པའི་གཙོ་བོས་སྔ་མའི་ཚིག་ཕོ་ལྟ་བུར་གྱུར་པའོ། །ཟད་པར་མི་འགྱུར་
བ་ནི་མ་ནིང་གི་རྟགས་ཞེས་བྱ་སྟེ། ཐུང་ངུ་ཉིད་ནི་མ་ནིང་ལ་སྒྲའི་རང་བཞིན་ཐུང་ངུ་ཉིད་དང་། ཟད་པར་མི་འགྱུར་བ་ནི་ཟད་པར་མི་འགྱུར་བ་སྟེ། སུབ་དབྱི་བས་ཟད་པར་མི་འགྱུར་བའོ། །དེ་ནི་ལྔ་པ་ལས་གཉིས་པར་འགྱུར་བར་སྨྲས་པ་སྟེ། ཚིག་སྡུད་པའི་མཚན་ཉིད་རྫོགས་སོ།། །།
{D4293}༄༅། །རྒྱ་གར་སྐད་དུ། པིཎྜ་ནི་བརྟ་ན་ནིརྡེ་ཤ་ཀཱ་རཱི་ཀཱ། བོད་སྐད་དུ། ལྡོག་པ་བསྡུས་པ་བསྟན་པའི་ཚིག་ལེའུར་བྱས་པ། འཇམ་པའི་དཔལ་མགོན་དེ་ལ་ཕྱག་འཚལ་ཏེ། །སྒྲ་དང་བསྟན་བཅོས་མཁས་པའི་མཐར་གྱུར་པ། །པཱ་ཎི་ནི་དང་པ་བྱ་ཙནྡྲ་དང་། །རཏྣ་མ་ཏི་གད་བ་ཟླ་