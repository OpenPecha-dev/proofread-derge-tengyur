{D4288}༄༅༅། །རྒྱ་གར་སྐད་དུ། ཀ་ལཱ་པ་སཱུ་ཏྲ་སཾ་བནྡྷ་སྱཱ་དི་བི་བྷ་ཀྟི་པྲ་ཀྲི་ཡ། བོད་སྐད་དུ། ཀ་ལཱ་པའི་མདོ་དང་འབྲེལ་བའི་སི་ལ་སོགས་པའི་རྣམ་དབྱེའི་བྱ་བ། བཅོམ་ལྡན་འདས་གསུང་གི་དབང་ཕྱུག་ལ་ཕྱག་འཚལ་ལོ། །གདོང་བཞི་གདོང་གི་ཟླ་བ་ལས། །བྱུང་བ་བདུད་རྩིའི་རྦ་རླབས་ཅན། །
ཤིན་ཏུ་མཁས་པའི་ངག་གིས་འདིར། །ཞི་བ་དམ་པ་ཐོབ་གྱུར་ཅིག །བརྗོད་པར་བྱ་བ་གྲགས་པའི་སྒྲ་རྣམས་ནི། །སྐྱེས་པ་མ་ནིང་བུད་མེད་རྣམས་ལ་ཡང་། །ཡོན་ཏན་རྫས་དང་བྱ་བ་སྦྱོར་བ་ལས། །དེ་རྣམས་ཐུན་མོང་གྱུར་པ་བཤད་པར་བྱ། །སཱུ་ཪྱ་དང་ཨགྣི་དང་ས་ཁི་དང་པ་ཏི་དང་པནྠི་དང་ཨདྴུ་དང་ཀྲོ་ཤྟུ་དང་
སྭ་ཡམྦྷཱུ་དང་པི་ཏྲྀ་དང་ནྲྀ་དང་བྲ་ཤསྟི་དང་རཻ་དང་གོ་དང་གླཽ་རྣམས་ནི་དབྱངས་མཐའ་ཅན་རྣམས་ཏེ་སྐྱེས་པ་ལ་བཤད་པར་བྱའོ། །གསལ་བྱེད་ཀྱི་མཐའ་ཅན་རྣམས་བི་ཨམྦུ་མུཙ་དང་ཀྵྨཱ་བྷུ་ཛྲ་དང་མ་རུཏྲ་དང་ཀྲ་བྱད་དང་མྲི་གཱ་བིདྷ་དང་ཨཏ་མ་ནྲ་དང་རྰ་ཛནྲ་ད་ཡུ་བནྲ་དང་པཱུ་ཥན་དང་བྲ་ཧྨ་ཧན་དང་ཧ་ལིན་དང་ཨུ་ཤ་ན་སྲ་དང་
ཨ་ན་ཌྭཱེ་ཧྲ་དང་མ་དྷུ་ལི་ཧ་དང་ཀཤྛ་ཧཀྵ་ཞེས་པ་ལ་སོགས་པ་སྟེ། སི་ལ་སོགས་པའི་མཐའ་ཅན་རྣམས་བྱིས་པ་རྣམས་བྱིས་པ་རྣམས་ཀྱིས་བྱེ་བྲག་ཏུ་རྟོགས་པར་བྱ་བའི་ཕྱིར་ཡང་དག་པར་བཤད་པར་བྱའོ། །དེ་ལ་སཱུརྱའི་སྒྲ་ནི་བྱིངས་དང་རྣམ་དབྱེ་བོར་བའི་དོན་དང་ལྡན་པ་རྟགས་སོ་ཞེས་པས་རྟགས་ཀྱི་མིང་ཅན་ནོ། །དེ་ལས་
ཕ་རོལ་རྣམས་རྣམ་དབྱེའོ་ཞེས་པ་ནི་དང་པོ་ལ་སོགས་པའི་རྣམ་དབྱེ་བདུན་པོ་རྣམས་ལ་འགྱུར་ཏེ། དོན་ཤིན་ཏུ་རྣམ་པར་འབྱེད་པའི་ཕྱིར་ཞེས་པས་རྣམ་དབྱེའོ། །དེ་ལ་སི་ཨཽ་ཛས་དང་པོའོ། །ཨམ་ཨཽ་ཤས་གཉིས་པའོ། །ཏཱ་བྷྱཱམྲ། །བྷིས་གསུམ་པའོ། །དེ་བྷྱཱཾམ། བྷྱས་བཞི་པའོ། །ང་སི། བྷྱཱཾམ། བྷྱས་ལྔ་
པའོ། །ངས་ཨོས་ཨཱ་མ་དྲུག་པའོ། །ངི་ཨོས་སུ་པྲ་བདུན་པའོ། །དེ་ལ་ཐམས་ཅད་དུ་སི་ལ་སོགས་པ་རྣམས་ཐོབ་པ་ལ་རྟགས་ཀྱི་དོན་གྱི་ཚིག་ལ་རྣམ་དབྱེ་དང་པོའོ་ཞེས་པས་དང་པོའི་རྣམ་དབྱེར་འགྱུར་རོ། དེའང་དོན་གཅིག་ལ་གཅིག་གི་ཚིག་སིའོ། །རིམ་པ་ལས་མ་འདས་པར་ཕྲལ་བར་བྱའོ། །ཨི་
ཡིག་ནི་འདིར་གང་རྗེས་སུ་འབྲེལ་པ་རྣམས་མི་སྦྱོར་རོ་ཞེས་པས་ཁྱད་པར་གྱི་དོན་ཏོ། །རྫོགས་པ་ལ་ཡང་ནའོ་ཞེས་པ་སྤྱིར་བཏང་ནས་རེ་ཕ་དང་ས་དག་གི་རྣམ་པར་གཅད་བྱའོ་ཞེས་པས་ས་ཡིག་ནི་རྣམ་པར་གཅད་བྱའོ། །སཱུརྱཿ། གཉིས་ཀྱི་དོན་དག་ལ་གཉིས་ཀྱི་ཚིག་ཨཽའོ། །རིམ་པ་ལས་མ་འདས་པར་ཕྲལ་