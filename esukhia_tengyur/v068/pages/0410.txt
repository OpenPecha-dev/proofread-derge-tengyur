ཅད་ཀྱི། །ཤེས་རབ་དབྱངས་ཀྱིས་རྗེས་འགྲོར་བཤད། །ཁྱོད་ཀྱིས་ཀྱང་ནི་རྟག་ཏུ་བཅང་། །རྒྱལ་བ་རྒྱ་མཚོ་མཆོག་ཏུ་བཤད། །ཨོཾ་སརྦ་ཏ་ཐཱ་ག་ཏ་ཨ་དྷི་པ་ཏི་སྟྭཾ། ཨ་བྷི་ཥིཉྩ་མཱཾ་ཏིཥྛ་ས་མ་ཡ་སྟྭཾ། དཔལ་ལྡན་རྡོ་རྗེ་དྲིལ་བུ་འཆང་། །རྡོ་རྗེ་མི་ཕྱེད་གསུམ་བསྒོམས་ནས། །དེང་བདག་བྱིན་
གྱིས་བརླབས་ནས་སུ། །རྡོ་རྗེ་ལུས་ནི་མཛད་དུ་གསོལ། །ཨོཾ་སརྦ་ཏ་ཐཱ་ག་ཏ་ཨ་མོ་གྷ་བཛྲ་སྭ་བྷཱ་ཝ་ཨ་བྷི་ཥིཉྩ་ཧཱུཾ། ཕྲག་དོག་ཁམས་རྣམས་རྣམ་དག་ཅིང་། །དྲིལ་བུ་ཡི་ནི་དབང་བསྐུར་བས། །བྱ་བ་ནན་ཏན་ཡེ་ཤེས་ཀྱི། །རྣམ་པར་རྒྱལ་བའི་སྐུ་ཐོབ་ཤོག །ཀརྨ་ཨ་བྷི་ཥིཉྩ་
མཱཾ། སྲིད་པའི་བདེ་བ་ཤིན་ཏུ་ཆུང་། །སྡུག་བསྔལ་ཆེན་པོ་བསལ་བའི་ཕྱིར། །ཤིན་ཏུ་བདེ་བ་དམ་པའི་ཐབས། །ཤཱཀྱ་སེང་གེ་རྟག་ཏུ་བསྐྱེད། ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་མི་ཆེ་གེ་མོ་ཨ་བྷི་ཥི་ཀ་ཏ། གཏི་མུག་ཁམས་རྣམས་དག་པ་ཡི། །དཔལ་ལྡན་མིང་གི་དབང་
བསྐུར་བ། །ཆོས་ཀྱི་དབྱིངས་ཀྱི་ཡེ་ཤེས་ཀྱི། །ཤཱཀྱ་སེང་གེའི་སྐུ་ཐོབ་ཤོག །བུདྡྷ་ཨ་བྷི་ཥིཉྩ་མཱཾ། འདི་ནི་སངས་རྒྱས་ཐམས་ཅད་ཀྱི། །ཕྱག་ན་རྡོ་རྗེའི་ལག་ལ་འདུག །ཁྱོད་ཀྱིས་ཀྱང་ནི་རྟག་ཏུ་བཅང་། །ཕྱག་ན་རྡོ་རྗེའི་བརྟུལ་ཞུགས་བརྟན། །ཨོཾ་སརྦ་ཏ་ཐཱ་ག་ཏ་བཛྲ་ཙིཏྟ་སྭ་
བྷཱ་ཝ་ས་མ་ཡ་ཨ་བྷི་ཥིཉྩ་ག་ཏ་ཡ་མི་ཧཱུཾ་ཧི་ཧི་ཧི་ཧི་ཧི་ཕཊ། སངས་རྒྱས་ཀུན་གྱི་མི་ཕྱེད་པ། །གསང་སྔགས་བླ་ན་མེད་པ་ཡི། །སྙིང་པོ་ཡིད་བཞིན་ནོར་བུ་འདི། །སྐྱོབས་པའི་སྔགས་ཀྱིས་དབང་བསྐུར་རོ། །ཨོཾ་སརྦ་ཏ་ཐཱ་ག་ཏ་མ་ལེ་ཨ་བྷི་ཥིཉྩ་མཱཾ། སློབ་དཔོན་དབང་བསྐུར་
གསོལ་བ་གདབ། །བྱང་ཆུབ་རྡོ་རྗེ་སངས་རྒྱས་ལ། །ཇི་ལྟར་མཆོད་ཅིང་གསོལ་བ་ལྟར། །བདག་ཀྱང་གསུངས་པའི་དོན་གྱི་ཕྱིར། །ནམ་མཁའི་རྡོ་རྗེ་བདག་ལ་སྩོལ། །དེ་བཞིན་གཤེགས་པས་དབང་བསྐུར་བས། །འགྲོ་བ་བསྐྱེད་པའི་གཟི་བརྗིད་ཅན། །ཇི་ལྟར་ཡེ་ཤེས་
འབྱུང་གནས་གཙོ། །སློབ་དཔོན་ཆེན་པོ་མི་ལྡོག་པའི། །དབང་བསྐུར་བ་ནི་བདག་ལ་སྩོལ། །སེམས་ཅན་ཀུན་གྱི་དོན་གྱི་ཕྱིར། །བདག་གི་རྟག་ཏུ་སློབ་དཔོན་འགྱུར། །སློབ་དཔོན་ཆེན་པོ་བདག་ལ་སྩོལ། །དེ་ནས་དམ་ཚིག་སྦྱིན་པར་བྱ། །སྲོག་གཅོད་རྐུ་དང་འཁྲིག་