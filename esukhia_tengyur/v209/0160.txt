སོ། །གཞན་དག་ན་རེ་དང་པོ་ལྔ་ནི་དེའི་འཇུག་པ་ལྔ་རྣམས་ཏེ། གསུམ་པོ་གང་དག་ལས་ཆེས་གསལ་བར་རིང་དུ་འཇུག་པ་གང་ཡིན་པའོ། །དཔེར་ན་གནས་ཀྱི་རིམ་པས་མིག་ལ་སོགས་པ་རྣམས་ཡུལ་ལ་སྔོན་དུ་འཇུག་ལ། ཡིད་ནི་དེ་དག་ལ་ཕྱིར་འཇུག་པ་ལྟ་བུའོ་ཞེས་ཟེར་རོ། །
དེ་རྣམས་ལ་ཡང་འཇུག་པའི་རྣམ་པར་ཤེས་པའི་རྟེན་གྱི་དངོས་པོར་ཉེ་བར་འགྲོ་བའི་ཡུལ་སྨོས་པ་ནི། མིག་དང་རྣ་བ་དག་ཡུལ་རྒྱང་རིང་བའི་ཕྱིར་གཉིས་པ་དེ་དག་སྔར་སྨོས་སོ། །དེ་ལས་ཀྱང་མིག་ནི་ཆེས་རྒྱང་རིང་བ་ལ་འཇུག་གོ། །སྣ་དང་ལྕེ་དང་ལུས་གསུམ་པོ་རྣམས་ལས་
ཀྱང་གང་ཞིག་ཆེས་གསལ་བ་སྟེ། ཇི་ལྟར་སྣ་ཡིས་དྲི་ཕྲ་མོ་དམིགས་པ་དེ་ལྟར་ལྕེས་རོ་མ་ཡིན་ལ། ཇི་ལྟར་ལྕེས་རོ་ལྟར་ལུས་ཀྱིས་གྲང་བ་དང་དྲོ་བ་དག་མ་ཡིན་ནོ། །གལ་ཏེ་མིག་ལ་སོགས་པས་ཉམས་སུ་མྱོང་བའི་གཟུགས་ལ་སོགས་པ་ཁོ་ན་ལ་ཡིད་ཀྱི་རྣམ་པར་ཤེས་པ་འཇུག་ན།
ཇི་ལྟར་གཉིད་ལོག་པ་རྣམས་གཟུགས་ལ་སོགས་པའི་ཡུལ་འཛིན་ཅེ་ན། ཁ་ཅིག་ན་རེ་སྔོན་ཉམས་སུ་མྱོང་བ་དྲན་པ་ལས་དེ་ཡིན་ནོ། །དེ་ལྟ་མ་ཡིན་ན་དམུས་ལོང་གིས་ཀྱང་གཟུགས་དམིགས་ཏེ། དེ་རྨི་ལམ་རྗེས་སུ་དྲན་པ་ཁོ་ནར་གཉིད་སད་པ་བཞིན་འདི་ང་ཡིས་གཟུགས་ལ་སོགས་
པ་འཛིན་པ་མ་ཡིན་པའི་ཕྱིར་རྨི་ལམ་མོ་ཞེས་ཉམས་སུ་མྱོང་བ་སྔོན་གཉིད་མ་ལོག་པས་དྲན་པར་བྱེད་དེ། འདི་ནི་དེས་ཡུལ་ཡོངས་སུ་གཅོད་པ་མ་ཡིན་པས་ཉམས་སུ་མྱོང་བ་ཉིད་རྨི་ལམ་དུ་དམིགས་པ་མ་ཡིན་ནོ། །གལ་ཏེ་དེ་ཡང་སྐྱེ་བ་གཞན་དུ་ཉམས་སུ་མྱོང་བས་སོ་ཞེ་ན། འོ་ན་དེ་ལྟ་
ན་དམུས་ལོང་གིས་ཀྱང་རྨི་ལམ་དུ་གཟུགས་དམིགས་པར་ཐལ་བར་འགྱུར་ཏེ་སྐྱེ་བ་གཞན་དུ་ཉམས་སུ་མྱོང་བའི་ཕྱིར་རོ། །ལོང་བས་ཀྱང་རྨི་ལམ་དུ་གཟུགས་མི་མཐོང་བ་འདི་མ་གྲུབ་པ་དེའི་ཕྱིར་རྨི་ལམ་ཡང་སྔོན་གྱི་དམིགས་པ་གཞན་ནི་སྲིད་པས་བསྟན་བཅོས་སོ་སོར་བཤད་ལ། མིག་གི་
རྣམ་པར་ཤེས་པས་ཉམས་སུ་མྱོང་བ་ཡིད་ཀྱི་རྣམ་པར་ཤེས་པས་ཤེས་པར་བྱ་བ་རྣམས་ཇི་སྙེད་པ་དང་དེ་སྙེད་པ་བཤད་དོ། །ངེས་པ་ཁོ་ནར་ལྔ་རྣམས་ཕན་ཚུན་གཞན་ལ་ཡང་མ་ཡིན་ནོ། །མངོན་དུ་གྱུར་པའི་ཕྱིར་ཞེས་བྱ་བ་གཟུགས་ལ་སོགས་པའི་ཡུལ་གང་ཡིན་པ་རྣམས་རྨི་ལམ་དུ་ཉེ་བར་