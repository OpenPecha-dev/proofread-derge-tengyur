དམིགས་པ་དེ་དང་མངོན་པར་འབྲེལ་པ་ཉིད་དོ། །དེ་བསྟན་བཅོས་སུ་བརྗོད་ཅེས་བྱ་བ་དེ་ཡང་གཟུགས་བསྟན་དུ་ཡོད་པ་དང་ཞིང་སྒྲིབ་པ་མེད་པར་བྱེད་པ་ནམ་མཁའི་ཁམས་ལྟ་བུའོ། །གལ་ཏེ་དེའི་གཟུགས་གླང་པོ་ཆེ་དང་རྟ་དང་རི་བོ་དང་ལྗོན་ཤིང་ལ་སོགས་པ་
པའི་རྣམ་པ་དང་ཞིང་སྒྲིབ་པ་མེད་པར་བྱས་ནས་དེའི་རྣམ་པ་དེ་བཞིན་དུ་མཐོང་བ་དང་ཅི་སྟེ་དེའི་རྣམ་པ་མ་ཡིན་པ་ཡང་རྨི་ལམ་གྱི་ནང་དུ་གཟུགས་དམིགས་པའི་ཕྱིར་ཡོད་པ་མ་ཡིན་པ་དམིགས་པ་དེ་ཤེས་པར་འགྱུར་རོ། །དེ་ལ་ནི་རྣམ་པར་དཔྱད་པ་གཞན་ཏེ་དེ་ཉིད་ཀྱི་ཕྱིར་གཏམ་འཕྲོས་པ་ཞར་
ལ་བྱུང་བས་ཆོག་གོ། །དཀྱུས་མ་ཉིད་བརྩམ་པར་བྱ་སྟེ། དབང་དོན་དེ་དག་ཁོ་ན་ལ། །སྐྱེ་མཆེད་དང་ནི་ཁམས་བཅུར་འདོད། །ཅེས་བྱ་བ་དེར་གཟུགས་ཅན་གྱི་སྐྱེ་མཆེད་བཅུ་གཟུགས་ཀྱི་ཕུང་པོའི་རང་བཞིན་དུ་བཤད་ལ། ཆོས་རྣམས་རབ་ཏུ་རྣམ་འབྱེད་མེད་པར་ཞེས་བྱ་བ་དེར་སྐྱེ་
མཆེད་ཐམས་ཅད་ཆོས་ཀྱི་རང་བཞིན་དུ་བཤད་པ་དེའི་ཕྱིར་འདྲི་བ་ནི། ཡང་ཅིའི་ཕྱིར་ཞེས་བྱ་བ་ལ་སོགས་པ་སྟེ་གཟུགས་ཀྱི་བདག་ཉིད་དུ་ཁྱད་པར་མེད་ཀྱང་གཅིག་ནི་གཟུགས་ཀྱི་སྐྱེ་མཆེད་ཅེས་བྱ་བར་བརྗོད་ཀྱི་གཞན་དག་ནི་མ་ཡིན། ཡང་ན་སྒྲ་ལ་སོགས་པའི་སྐྱེ་མཆེད་ལྟར་ཡིན་པ་
ཡང་མིང་གཞན་ཇི་ལྟར་མི་བརྗོད། གཞན་གཟུགས་ཀྱི་སྐྱེ་མཆེད་ཉིད་ཀྱིས་བརྗོད་ཅེས་བྱ་བ་འདི་ལ་དགོས་པ་ཅི་ཞིག་ཡོད། དེ་བཞིན་དུ་ཆོས་ཀྱི་སྐྱེ་མཆེད་ལ་ཡང་བརྗོད་པར་བྱའོ་ཞེ་ན། སྨྲས་པ། བྱེ་བྲག་དོན་དང་ཞེས་བྱ་བ་ལ་སོགས་པ་སྟེ་གཟུགས་ཀྱི་ཆོས་ཉིད་དུ་ཁྱད་པར་མེད་པ་
རྣམས་སོ་སོར་སྐྱེ་མཆེད་ཡིན་པར་ཤེས་པར་བྱེད་དོ་ལའོ། །བྱེ་བྲག་ཀྱང་ཅི་ཞེ་ན་དེ་ནི་ཁྱད་པར་གྱི་མིང་ངོ་། །གལ་ཏེ་གཟུགས་ཀྱི་རང་བཞིན་ཡིན་པའི་ཕྱིར་བཅུ་ཆར་ཡང་གཟུགས་ཀྱི་སྐྱེ་མཆེད་ཅེས་བརྗོད་ན་ནི། མིག་ལ་སོགས་པ་དང་གཟུགས་ལ་སོགས་པ་རྣམས་སོ་སོར་ཡུལ་དང་ཡུལ་
ཅན་གྱི་དངོས་པོར་རྟོགས་པར་མི་འགྱུར་ལ། དེ་མ་རྟོགས་པས་ཀྱང་དེ་དག་སོ་སོར་སྐྱེ་མཆེད་ཉིད་དུ་ཤེས་པར་མི་འགྱུར་རོ། །དེའི་དོན་དུ་གཟུགས་ཀྱི་བདག་ཉིད་ཅན་དུ་ཁྱད་པར་མེད་ཀྱང་གཅིག་གཟུགས་ཀྱི་སྐྱེ་མཆེད་དུ་བརྗོད་ནས་སྒྲ་ལ་སོགས་པ་རྣམས་མིང་གཞན་དག་གི་སྐྱེ་མཆེད་དུ་རྣམ་