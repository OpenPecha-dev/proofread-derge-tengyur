པའི་རྟེན་གྱིས་མ་ཡིན་ནོ། །དེའི་ཕྱིར་རྟེན་དུ་གྱུར་པའི་ཕྱིར་ཐུན་མོང་མ་ཡིན་པ་ཉིད་ཅེས་བྱའོ། །ཐུན་མོང་མ་ཡིན་པ་ཉིད་ཅེས་བྱ་བ་ཕན་ཚུན་གྱི་དོན་དུ་སྟོན་པར་བྱེད་དོ། །གང་གི་ཕྱིར་སྐྱེ་གནས་གཅིག་ལ་གནས་པའི་གཟུགས་ལ་ཡང་སྐྱེ་གནས་བཞི་ལ་གནས་པའི་མིག་གི་རྣམ་པར་ཤེས་པ་སྐྱེའི།
སྐྱེ་གནས་གཅིག་ལ་གནས་པའི་མིག་གི་སྐྱེ་གནས་གཉིས་ལ་གནས་པའི་མིག་གི་རྣམ་པར་ཤེས་པ་ཡང་མི་སྐྱེ་ན། སྐྱེ་གནས་བཞི་ལ་གནས་པ་ལྟ་ཅི་སྨོས། དེ་བཞིན་དུ་ཁམས་དང་འགྲོ་བ་དང་རིས་ངེས་པ་ལས་ཀྱང་ཐུན་མོང་མ་ཡིན་ནོ། །མིག་གཞན་ལ་ཡང་དེ་བཞིན་དུ་བརྗོད་པར་བྱའོ། །
གལ་ཏེ་ཡང་སྐྱེ་གནས་གཞན་ལ་གནས་པའི་ཡིད་ཀྱིས་ཡིད་ཀྱི་རྣམ་པར་ཤེས་པ་སྐྱེ་གནས་གཞན་ལ་གནས་པ་སྐྱེ་མོད་ཀྱི་གཅིག་གིས་ཅིག་ཅར་སྐྱེ་གནས་དུ་མ་ལ་གནས་པ་སྐྱེད་པ་ནི་མ་ཡིན་ཏེ། གཟུགས་ལ་སོགས་པ་དག་ལ་ཇི་ལྟ་བ་བཞིན་ནོ། །དེའི་ཕྱིར་རྟེན་གྱི་རྗེས་སུ་བྱེད་པའི་ཕྱིར་དང་།
ཕན་ཚུན་ངེས་པས་རྟེན་རྣམས་ཁོ་ནས་རྣམ་པར་ཤེས་པ་རྣམས་རྟེན་གྱི་ཡུལ་རྣམས་ཀྱིས་ནི་མ་ཡིན་ནོ། །གཞན་དག་ན་རེ་གཉི་ག་ནང་གི་བདག་ཉིད་ཡིན་པའི་ཕྱིར་ཞེས་ཟེར་རོ། །གཞན་དག་ན་རེ་གཉི་ག་སེམས་ཅན་དུ་བགྲང་བ་ཡིན་པའི་ཕྱིར་གཟུགས་ལ་སོགས་པ་རྣམས་ལས་ཐ་དད་དོ་ཞེས་
ཟེར་རོ། །མིག་གི་རྣམ་པར་ཤེས་པ་རྐྱེན་དུ་མ་ལས་གྲུབ་པ་ཡིན་བཞིན་དུ་ཡང་གཉིས་ཁོ་ན་ཅིའི་ཕྱིར་སྨོས་ཤེ་ན། རྟེན་དང་དམིགས་པ་ཉིད་ཀྱི་སྒོ་ནས་རྐྱེན་ཆེས་ཉེ་བ་ཡིན་པའི་ཕྱིར་རོ། །སྣང་བ་མེད་ཀྱང་མཚན་མོ་རྒྱུ་བ་རྣམས་དང་། ནམ་མཁའ་མེད་པར་ཆུ་ལ་རྒྱུ་བ་རྣམས་དང་། མཆིང་བུ་དང་
ལྷང་ཚེར་དང་ཤེལ་གྱིས་བར་དུ་ཆོད་པ་ལ་མིག་རྣམ་དང་། གཉི་ག་མེད་པར་ལྷའི་མིག་དང་ལྡན་པ་ལ་མིག་གི་རྣམ་པར་ཤེས་པ་སྐྱེ་བ་དེ་ལྟར་མིག་དང་གཟུགས་དག་མེད་པ་ནི་མ་ཡིན་ནོ། །ཡིད་ལ་བྱེད་པ་ཡང་རྣམ་པར་ཤེས་པའི་ཚོགས་དྲུག་བསྐྱེད་པ་ལ་རྐྱེན་ཐུན་མོང་བ་ཡིན་ཏེ། མིག་དང་
གཟུགས་དག་ནི་དེ་ལྟར་མ་ཡིན་ནོ། །དེའི་ཕྱིར་འདི་གཉིས་ཁོ་ན་སྨོས་པ་མཛེས་སོ། །གདུལ་བྱའི་དབང་ལས་ཁམས་རྣམས་ཀྱང་བསྟན་ཏོ། །ཡིད་ལ་བྱེད་པ་ལ་སོགས་པ་སྨོས་པ་ཡང་གླང་པོ་ཆེའི་རྗེས་ལྟ་བུ་ལ་སོགས་པ་རྣམས་ལའོ་ཞེས་སོ། །ཡང་ལུས་གང་ལ་གནས་ཏེ་ཞེས་བྱ་བ་ལ།