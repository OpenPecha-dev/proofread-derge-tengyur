འགོག་པ་དག་ཀྱང་ཐོབ་པ་དང་མ་ཐོབ་པར་འགྱུར་རོ་ཞེས་སྟོན་པར་བྱེད་དོ། །འགོག་པ་རྣམས་ནི་ཟག་པ་དང་བཅས་པའམ་ཟག་པ་མེད་པའི་འདུས་བྱས་རྣམས་འགོག་པ་ལ་ཡོད་དེ། ཇི་ལྟར་སྲིད་པ་བཞིན་ཤེས་རབ་སྔོན་དུ་འགྲོ་བའམ་ཤེས་རབ་
སྔོན་དུ་མི་འགྲོ་ཡང་རུང་ཐོབ་པ་དང་མ་ཐོབ་པ་དག་མ་ཐོབ་པ་དག་གོ། །དེ་ཉིད་ཀྱི་ཕྱིར་རོ། །ནམ་མཁའ་དང་ནི་གཉིས་ཀ་ཡང་མ་ཡིན་ཏེ། ནམ་མཁའ་ལ་ནི་འགའ་ཡང་འབྲེལ་བ་མེད་དོ། །དགག་པར་བྱ་བ་དང་འགོག་པ་འགའ་ཡང་མེད་པའི་ཕྱིར་རོ། །གང་ཟག་གང་
ཞིག་འགོག་པ་གང་ཞིག་དང་ལྡན་ཞེ་ན། དེའི་ཕྱིར་སོ་སོར་བརྟགས་པ་མ་ཡིན་པས་འགོག་པ་དང་ནི་ཞེས་བྱ་བ་ལ་སོགས་པ་སྨོས་ཏེ། འདི་ཉིད་བསྟན་པའི་ཕྱིར་དེ་ཉིད་ཀྱི་ཕྱིར་ཞེས་བྱ་བ་རྒྱ་ཆེར་སྨོས་སོ། །ཟག་པ་མེད་པ་ཉིད་ཀྱང་འདི་ལས་གཞན་ལྟ་བ་དང་སྲིད་པ་གོམས་
པ་བདག་གིར་བྱས་པའི་ཕྱིར་རོ། །གྲག་གོ་པའི་སྒྲ་ནི་ལྡན་པ་རྫས་སུ་ཡོད་པ་ཉིད་མི་འཐད་པའི་ཕྱིར་དང་། འགོག་པ་གཉིས་ཀྱང་རྫས་སུ་ཡོད་པ་ཉིད་དུ་མ་གྱུར་པས་མ་རངས་པར་བསྟན་པའི་ཕྱིར་རོ། །སོ་སོར་བརྟགས་པས་འགོག་པ་དང་ནི་ཞེས་བྱ་བ་རྒྱ་ཆེར་འབྱུང་
བ་ལ། འཆིང་བ་མཐའ་དག་དང་ལྡན་པ་ཡང་དེ་ཡིན་ལ་སྐད་ཅིག་མ་དང་པོ་ལ་གནས་པ་ཡང་ཡིན་པས་ཞེས་ཚིག་རྣམ་པར་སྦྱར་རོ། །དེ་དག་སྤངས་པ་གང་དག་ལ་ཡོད་པ་དེ་རྣམས་ནི་འཆིང་བ་མཐའ་དག་དང་ལྡན་པ་སྐད་ཅིག་དང་པོ་ལ་གནས་པ་མ་གཏོགས་པའོ། །དེ་དག་རྣམས་
གང་དག་ཅིག་ཅེ་ན། དེའི་ཕྱིར་འཕགས་པ་ཐམས་ཅད་ཅེས་བྱ་བ་སྨོས་ཏེ། སྐད་ཅིག་མ་དང་པོ་ནི་སྡུག་བསྔལ་ལ་ཆོས་ཤེས་པའི་བཟོད་པ་སྟེ། འཆིང་བ་མཐའ་དག་དང་མི་ལྡན་པ་སྐད་ཅིག་མ་དང་པོ་ལ་གནས་པ་དག་དང་། སྐད་ཅིག་མ་གཉིས་དག་ནི་སོ་སོར་བརྟགས་
པས་འགོག་པ་དང་ལྡན་པས་འཆིང་བ་མཐའ་དག་དང་ལྡན་པ་དང་། སྐད་ཅིག་མ་དང་པོ་ལ་གནས་པ་ཞེས་གཉིས་ཀ་སྨོས་སོ། །སྔར་ཉོན་མོངས་པ་མ་སྤངས་པ་སྐད་ཅིག་མ་དང་པོ་གནས་པ་སྟེ། འཕགས་པ་ཡང་འཆིང་བ་མཐའ་དག་དང་མི་ལྡན་པ་ཉིད་དོ། །སོ་སོར་