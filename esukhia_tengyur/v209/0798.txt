བསྐལ་པ་དང་པོ་པ་སའི་བཅུད་ལ་སོགས་པ་བཅད་ཅིང་ཟ་བའི་ཕྱིར་དེ་ཡང་ཁམ་ཉིད་དུ་བརྗོད་དེ་གང་གི་ཕྱིར་གཅོད་པས་ན་ཁམ་ཞེས་བྱའོ་ཞེས་ཟེར་རོ། །གཞན་དག་ན་རེ་པཱུ་རྦཱནྟ་བི་ཀལྤེ་ཥྭ་སྱཻ་བ་བྲདྷཱ་ནྱཾ་སུ་ཏ་རཱ་མ་ཤུ་ཙེནྡྲི་ཡ་མ་ཧཱ་བྷཱུ་ཏཱ་ནུ་གྲ་ཧཱ་ཡ་པྲ་བྲྀཏྟི་ར་ཏཿ། པྲཱདྷཱ་ནྱ་ད་ཡནྣི་རྡེ་ཤ་ཨི་ཏི། (སྔོན་རྨི་མཐའི་རྟོག་པ་རྣམས་ལ་འདི་ཉིད་ཆེས་གཙོ་བོར་གྱུར་པས་མི་གཙང་བ་དབང་པོའི་འབྱུང་བ་ཆེན་པོ་ལ་ཕན་འདོགས་པའི་ཕྱིར་འཇུག་གོ། །དེའི་ཕྱིར་གཙོ་བོ་ལ་སོགས་པ་ངེས་པར་བསྟན་ནོ་ཞེས་ཟེར་རོ། །)བཀྲེས་པ་དང་
སྐོམ་པ་དག་ཁོ་ན་ཉེ་བར་ཞི་བར་བྱ་བའི་ཕྱིར་ཟས་ཀྱི་བྱ་བ་བྱེད་པ་མ་ཡིན་ནམ། ཇི་ལྟར་དེ་ལས་གཞན་པ་ཉིད་བརྗོད་ཅེ་ན་དབང་པོའི་འབྱུང་བ་ཆེན་པོ་རྣམས་རྒྱས་པར་བྱས་ཏེ།
དྷྱཱ་ཡཱ་མ་བི་ཤྲ་མ་བཙྩོ་པ་ཙ་ཡཾ་ཀྲྀ་ཏྭ་ནྱེ་བཱ་རོ་གཱ་ཁྱེ་ཛི་གྷཏྶ་བི་བཱ་སེ་ཙ། ཨཱ་ཧཱ་རོ་ནཱ་ནྱེ་ཨཱ་ཧཱ་རོ་ཧི་(བསམ་པ་ངལ་བ་མིན་པ་ཉེ་བར་བསགས་པ་བྱས་ནས་བཀྲེས་པ་དང་སྐོམ་པའི་ནད་ཟས་གཞན་མིན་ཟས་ནི།) ཞེས་རྒྱས་པར་འབྱུང་སྟེ་ཟས་མིད་པར་བྱེད་པ་ན་དབང་པོ་འཁོགས་པ་རྣམས་དང་དེའི་རྟེན་འབྱུང་བ་ཆེན་པོ་རྣམས་ལ་ཕན་འདོགས་ཤིང་རྒྱས་པར་བྱེད་དོ། །གཟུགས་ཀྱི་སྐྱེ་མཆེད་ནི་མིད་
པའི་ཚེ་ཞེས་བྱ་བ་ནི་མིད་པའི་དུས་ན་སྟེ་ཟས་ནི་གང་གི་ཚེ་ཁར་བཅུག་པ་དང་སོས་མནལ་བ་དང་མཆིལ་མས་བརླན་པ་མིད་པ་ལས་གྱུར་པ་དེའི་ཚེ་སྣ་དང་ལྕེ་དང་ལུས་ཀྱི་དབང་པོ་དག་གམ། དེ་དག་གིས་དྲི་ལ་སོགས་པ་རྣམས་འཛིན་
པས་དེའི་རྟེན་འབྱུང་བ་ཆེན་པོ་རྣམས་ལ་ཕན་འདོགས་པ་དེ་བཞིན་དུ་གཟུགས་ཀྱི་སྐྱེ་མཆེད་ནི་མིད་པའི་ཚེ་མ་ཡིན་ནོ། །གཟུགས་ཀྱི་སྐྱེ་མཆེད་ནི་རང་གི་དབང་པོ་སྟེ་མིག་གི་དབང་པོ་གང་ཡིན་པའམ། དེའི་འབྱུང་བ་ཆེན་པོ་སྟེ་དབང་པོའི་རྟེན་འབྱུང་བ་ཆེན་པོ་གང་དག་ཡིན་པ་དེ་ལ་ཕན་མི་འདོགས་ན་དབང་པོ་
གཞན་རྣ་བ་ལ་སོགས་པ་དག་ལ་ཕན་འདོགས་པ་ལྟ་སྨོས་ཀྱང་ཅི་དགོས། ཡུལ་མ་ཡིན་པའི་ཕྱིར་ཞེས་བྱ་བ་ནི་དབང་པོ་དེ་དག་གི་ཡུལ་གཟུགས་ལ་སོགས་པ་ཡིན་པའི་ཕྱིར་རོ། །གལ་ཏེ་མིད་པའི་ཚེ་གཟུགས་ཀྱི་སྐྱེ་མཆེད་མིག་གིས་མ་གཟུང་བས་མིག་གི་དབང་པོ་ལ་ཕན་འདོགས་ན་འོ་ན་
ཟས་ཀྱི་ཚེ་མཐོང་བ་ན་ཕན་འདོགས་པར་འགྱུར་རོ་ཞེ་ན་དེའི་ཕྱིར་གང་གི་ཚེ་མཐོང་བ་ན་ཞེས་བྱ་བ་རྒྱས་པར་སྨོས་སོ། །དེ་ལ་དམིགས་པ་ནི་མཐོང་བཞིན་པའི་གཟུགས་ལ་དམིགས་པའོ། །ཡང་དེའི་ཚེ་ཡང་དེ་ལ་དམིགས་པ་བདེ་བ་མྱོང་བར་འགྱུར་བའི་རེག་པ་ཟས་ཡིན་གྱི་གཟུགས་ནི་