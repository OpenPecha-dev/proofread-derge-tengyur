ངོ་བོ་ནི་འགྱོད་པ་ཡིན་ན། མ་བྱས་པ་ནི་ངན་པར་བྱས་པ་མ་ཡིན་པས་དེའི་ངོ་བོ་འགྱོད་པར་མི་རུང་སྟེ། དེ་ལ་དམིགས་པའི་ཡིད་ལ་གཅགས་མི་དགོས་པའི་གནས་ཀྱི་རྒྱུ་ལ་ཉེ་བར་བཏགས་པ་ལས་འགྱོད་པར་བསྟན་པ་མི་རུང་ངོ་ཞེས་བྱ་བ་ནི་འདྲི་བའི་
བསམ་པའོ། །མ་བྱས་པ་ལ་ཡང་བྱས་པ་ཞེས་བྱ་བ་ཡོད་དེ་ཞེས་བྱ་བ་རྒྱ་ཆེར་འབྱུང་སྟེ། དེ་ཡང་གང་དགེ་བ་མ་བྱས་པ་དང་མི་དགེ་བ་བྱས་པ་ལ་ཡང་བརྗོད་དེ། དེ་ལ་ཡང་བྱས་པ་ཞེས་བྱ་བའི་སྒྲའི་བརྗོད་བྱར་དམིགས་པའི་ཕྱིར། ངན་པ་བྱས་པར་བརྗོད་དོ། །འགྱོད་པ་
དགེ་བ་ནི་ངན་པར་བྱས་པ་ལ་དམིགས་པ་ངན་པར་བྱས་པ་ལ་འགྱོད་པའོ། །བཟློག་པ་ནི་འགྱོད་པ་མི་དགེ་བ་ཡིན་ཏེ་ཞེས་བྱ་བ་ནི། གང་ཞིག་མི་དགེ་བ་མ་བྱས་པ་དང་དགེ་བ་བྱས་པ་དེ་ལའོ། དེ་གཉི་ག་ཡང་ཞེས་བྱ་བ་ནི་དགེ་བ་དང་མི་དགེ་བའོ། །འགྱོད་པའོ། །གཉི་
ག་ལ་བརྟེན་པ་ཡིན་ནོ་ཞེས་བྱ་བ་ནི་ཇི་སྐད་བཤད་པའི་ཚུལ་དུ་དགེ་བ་དང་མི་དགེ་བ་ལ་བརྟེན་པའོ། །ལྟ་དང་ལྡན་པ་ཞེས་བྱ་བ་ལ། དང་ཞེས་བྱ་བའི་སྒྲ་ནི་ངེས་པར་གཟུང་བའི་དོན་ཏོ། །ལྟ་དང་ལྡན་པ་ཉི་ཤུ་ཉིད་འགྱོད་པ་མ་འདྲེས་པ་ལ་ཡང་གོ་སྐབས་ཡོད་དོ་ཞེས་མཚོན་པར་
བྱེད་པའོ། །འགྱོད་པ་དགེ་བ་ཉིད་ལ་ནི་ཕྲ་རྒྱས་གཞན་དང་མཚུངས་པར་ལྡན་པ་མེད་པ་མ་ཡིན་ནོ། །འདོད་ཆགས་དང་ང་རྒྱལ་དག་ནི་དགའ་བའི་རྣམ་པས་འཇུག་པ་དག་གོ་ཞེས་བྱ་བ་ནི་དེ་དག་ནི་གསལ་བ་དང་ཁ་ཕྱིར་ཕྱོགས་པས་འཇུག་པའོ། །རགས་པ་ཡང་ཞེས་བྱ་བ་སྟེ། དེ་དག་
དང་ཐེ་ཚོམ་ཡང་སྟེ། ངེས་པ་དང་མ་ངེས་པ་ལ་འགྱོད་པའོ། །དེ་དང་ལྟ་བ་དང་དགའ་བའི་རྣམ་པས་འཇུག་པ་རྣོ་བ་ཡང་ངོ་ཞེས་བྱ་བའི་དོན་ཏོ། །འགྱོད་པ་ནི་དེ་ལྟ་བུ་མ་ཡིན་ཏེ། དེ་ནི་ལེགས་པར་སྤྱད་པ་དང་ཉེས་པར་སྤྱད་པའི་གནས་ལ་འཇུག་གོ། །ལྟ་བ་རྣམས་དང་ཡང་དེ་ལྟ་བུ་
མ་ཡིན་ཏེ། དེ་རྣམས་དང་མ་ཡིན་པའོ། །ཞན་པའི་རྣམ་པས་འཇུག་པ་ནི་ལོག་པར་ལྟ་བ་དང་མཚུངས་པར་ལྡན་པ་མ་ཡིན་ཏེ། དེའི་ཕྱིར་རྒྱུ་གཉིས་ཁོ་ན་ངེས་པར་གཟུང་རིགས་པ་ལས་སོ། །དེ་ཉིད་ཀྱི་ཕྱིར་འགྱོད་པ་མི་དགེ་བ་གང་ཡིན་པ་དེ་ནི་མ་འདྲེས་པ་ཉིད་ཀྱིས་ཚོགས་སུ་ངེས་