དང་ལྡན་པའི་ལྷ་ཡི་ལུས། །བཞི་ཆ་ནས་ནི་ཞེས་བྱ་བ་ལ་སོགས་པས་ནི་ལུས་རྣམས་བཤད་དོ། །ལོའི་ཚད་ཀྱིས་ཚེ་བཤད་པ་ནི་སྒྲ་མི་སྙན་ན་ཚེ་སྟོང་སྟེ། གཉིས་ན་ཕྱེད་ཕྱེད་སྤངས་པའོ། །ཞེས་བྱ་བའོ། །ཐམས་ཅད་ཀྱི་རྣམ་པར་གཞག་པ་ཡང་མིང་གིས་ཡིན་པ་ནི། དེ་ལ་ལག་ན་གཞོང་
ཐོགས་དང་། ཕྲེང་ཐོགས་དང་ནི་རྟག་མྱོས་དང་། །ཞེས་བྱ་བའོ། །གཟུགས་འགྲིབ་པའི་ཞེས་བྱ་བ་ནི་འདུས་པའི་གཟུགས་ཀྱི་ཡིན་གྱི། རྫས་ཀྱི་རྡུལ་ཕྲ་རབ་ཀྱི་གཟུགས་ཀྱི་ནི་མ་ཡིན་ཏེ། ཆ་ཤས་མེད་པས་འགྲིབ་པ་མེད་པའི་ཕྱིར་རོ། །མཐའ་ནི་གང་ཞིག་ལ་དབྱེ་བར་མི་
ནུས་པའོ། །དེའི་སྐད་ཅིག་ལ་སོགས་པ་དུས་ཀྱི་མཐའ་ནི་གང་ན་གཞན་དུ་དབྱེ་བ་ཡོད་པ་མ་ཡིན་པ་དེ་ནི་རྐྱེན་རྣམས་ཚོགས་པ་ན་དངོས་པོ་རྣམས་བདག་ཉིད་ཐོབ་པའི་སྐད་ཅིག་གོ། །སློབ་དཔོན་འདུས་བཟང་ན་རེ། ལ་བྷོ་ཧྱ་ལབྡྷ་སྱ་བྷ་བ་ཏི། བདག་གི་དངོས་པོ་རྣམས་རྟག་
པར་ཡོད་པར་བརྗོད་པར་མི་བྱ་སྟེ། རྐྱེན་རྣམས་ཚོགས་པ་ན་ཇི་ཙམ་ཆོས་ཀྱི་བདག་ཉིད་ཐོབ་པའོ། །འོ་ན་ཅི་ཡོད་པ་ཁོ་ན་རྐྱེན་རྣམས་ཚོགས་པ་ལ་འབྲས་བུ་འཕེན་པའི་དུས་སུ་འོངས་པ་སྐྱེད་ཅེས་བརྗོད་པར་བྱེད་ཅེ་ན། འབྲས་བུ་འཕངས་པ་ནི་སྐྱེས་པའོ། །འཕངས་ནས་
ཡང་མི་འཕེན་པས་དེའི་ཕྱིར་མ་བསྟན་ཏེ། རྐྱེན་རྣམས་ནི་དེ་ལ་སྔར་ཡོད་པ་མ་ཡིན་པའི་བདག་ཉིད་ཀྱི་ཁྱད་པར་འགའ་ཡང་བྱེད་པ་མེད་དོ། །གང་གི་ཕྱིར་སྔར་མ་འོངས་པ་དང་འབྲས་བུ་འཕེན་པར་བྱེད། གང་ཞིག་སྔར་རྒྱུ་མེད་པ་དེ་ནི་ཕྱིས་ཀྱང་རྒྱུ་མེད་པ་ཉིད་དེ། དེ་ནི་ནམ་
ཡང་རྐྱེན་མ་ཚང་བ་ཐོབ་པ་རྣམས་ལ་དུས་ཐམས་ཅད་དུ་ཡོད་པ་མ་ཡིན་པའི་ཕྱིར་དང་། འཕེན་པའི་དངོས་པོ་ནི་འབྲས་བུ་ཡོད་པ་ཉིད་ཀྱི་ཕྱིར་ཞེས་བྱ་བ་ཞར་ལས་བྱུང་བས་ཆོག་སྟེ། འདི་ཉིད་འདས་པ་དང་མ་འོངས་པ་རྣམ་པར་ངེས་པའི་སྐབས་སུ་བབ་པས། དེ་ཉིད་དུ་རྒྱ་ཆེར་
རྣམ་པར་དཔྱད་དོ། །མིང་གི་མཐའ་ནི་ཡི་གེ་སྟེ་ཡི་གེ་མེད་པའི་མིང་མེད་པའི་ཕྱིར་རོ། །དགུན་རྣམས་ཀྱི་ཟླ་བ་བཞི་ཞེས་འབྱུང་སྟེ། དགུན་སྨད་ཀྱང་གྲང་བར་འདྲ་བའི་ཕྱིར་དགུན་དུ་བཤད་དོ། །དཔྱིད་རྣམས་ཀྱི་ཟླ་བ་བཞི་ཞེས་བྱ་སྟེ། དཔྱིད་ཀྱང་དྲོ་བར་འདྲ་བར་སོས་ཀར་བཤད་