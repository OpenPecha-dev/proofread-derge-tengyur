འདོད་ཆགས་ལ་སོགས་པ་དང་ལྷན་ཅིག་སྤྱོད་པའི་ཕྱིར་རོ། །ཕན་ཚུན་ལྷན་ཅིག་སྤྱོད་པ་མེད་ཀྱང་ཁྱད་པར་མེད་པ་མ་ཡིན་ནོ། །གལ་ཏེ་ཡང་རབ་ཏུ་འཇུག་བྱེད་མ་རིག་པའི་དབང་དུ་བྱས་ནས་བརྗོད་ན། འདོད་ཆགས་ལ་སོགས་པ་རྣམས་སོ། །ཀུན་ཏུ་སྤྱོད་པའི་འདོད་ཆགས་ལ་སོགས་པ་
རྣམས་མ་རིག་པ་རབ་ཏུ་འཇུག་བྱེད་ཉིད་ཀྱི་ཕྱིར་བི་པརྻ་ཡཱ་པཏྟི། ཅི་སྟེ་རབ་ཏུ་འཇུག་བྱེད་མ་ཡིན་པ་དེ་ལྟ་ན་ཡང་གཞན་དང་མཚུངས་པར་ལྡན་པའི་ཕྱིར་རོ། །དབང་མ་ཡིན་པས་དེ་གཙོ་བོར་མི་རུང་ངོ་། །གཉི་ག་ལྟར་ཡང་སྐྱོན་མེད་དོ། །འདིར་ནི་མ་རིག་པ་དང་ལྷན་ཅིག་སྤྱོད་པའི་ཕྱིར་
དང་མ་རིག་པ་དང་མཚུངས་པར་ལྡན་པའི་ཕྱིར་ཉོན་མོངས་པ་ཐམས་ཅད་མ་རིག་པའི་སྒྲས་སྨོས་པ་ལ་འགལ་བ་མེད་དོ། །ཡང་གཞན་གྱི་སྒྲ་ཉོན་མོངས་པའི་སྒྲས་མ་ཡིན་ཏེ་ཕན་ཚུན་མཚུངས་པར་ལྡན་པའི་ཕྱིར་རོ། །འདི་ལ་མི་རུང་བ་ཅི་ཞེ་ན། ཉོན་མོངས་པ་ཐམས་ཅད་དང་མཚུངས་པར་ལྡན་པའི་
ཕྱིར་དེར་མ་རིག་པ་གཙོ་བོར་འདོད་དོ། །རང་གི་མཚན་ཉིད་གསལ་བ་ཉིད་དེ་ལས་གཞན་པའི་ཉོན་མོངས་པ་དང་མཚུངས་པར་ལྡན་པ་དེར་ཡང་མ་རིག་པ་གཙོ་བོ་ཉིད་དོ། །རྨོངས་པ་ཉིད་ལས་འདོད་ཆགས་ལ་སོགས་པ་སྐྱེའི་མ་རྨོངས་པ་ལས་མ་ཡིན་ནོ། །ཡང་ཆགས་པ་ཉིད་ལས་རྨོངས་
པ་དང་ཉོན་མོངས་པ་གཞན་ཡང་འཇུག་གོ། །དེའི་ཕྱིར་ཉོན་མོངས་པ་ཐམས་ཅད་རྒྱུའི་དབང་ཉིད་ལས་ཉོན་མོངས་པ་དང་ཀུན་ཏུ་སྤྱོད་པར་གསུངས་སོ། །འདོད་ཆགས་ལ་སོགས་པ་རྣམས་མ་རིག་པའི་རྒྱུ་ཅན་ཉིད་ཡིན་ཡང་སྐྱེ་བ་སྔ་མའི་ཉོན་མོངས་པ་ཉིད་དུ་གང་བཤད་པ་ཞིག་པའི་འབྲས་བུ་འཕེན་
པ་ནུས་པ་འབྱིན་པ་ཉིད་ཀྱི་ཕྱིར་དང་མི་གསལ་བས་མ་རིག་པ་དང་འདྲ་བའི་ཕྱིར་མ་རིག་པའི་སྒྲས་བརྗོད་དོ། །ད་ལྟར་བ་ཡང་མ་ཞིག་པ་རང་གི་ནུས་པའི་ཤུགས་གསལ་བས་མ་རིག་པའི་སྒྲས་མི་བརྗོད་དོ། །དེ་ལྟ་ན་འོ་ན་ད་ལྟར་བའི་ཚེ་རབས་ལ་མ་རིག་པས་ཉེ་བར་མ་བཅོམ་པའི་རང་གིས་
ནུས་པའི་ཤུགས་ལས་མ་རིག་པའི་སྒྲས་བརྗོད་པར་བྱ་བ་དེ་ཀུན་ཏུ་རྒྱུ་བའི་ཕྱིར་རོ། །སཾ་བེ་དྱ་ཏཱཏྭཱ་པྱ་དྭིདྱཱ་བདྱཱ་ཏྭནྣཱ་ཏི་བརྟ་ཏེ། (ཀུན་ཏུ་རིག་པའི་ཕྱིར།) དེ་ལྟ་ན་འོ་ན་མྱོང་བ་ཉིད་ཀྱི་ཕྱིར་མ་རིག་པའི་ཕྱོགས་བརྟེན་ནོ་ཞེས་བརྗོད་པར་བྱའོ། །ཞིག་པའི་ནུས་པའི་ཤུགས་ཉིད་ལས་ནི་མ་ཡིན་ཏེ། དུས་ཀྱི་