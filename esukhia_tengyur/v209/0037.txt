བྱེད་པས་ན་མངོན་པར་རྟོགས་པ་སྟེ། གཙོ་བོར་གྱུར་པ་དེའི་ཕྱིར་ཟག་པ་མེད་པའི་ཤེས་རབ་ཀྱི་དབང་པོ་རྗེས་འབྲང་དང་བཅས་པ་ནི་དོན་དམ་པའི་ཆོས་མངོན་པ་ཞེས་ལེགས་པར་བཤད་པར་འགྱུར་རོ། །རེ་ཞིག་འདིས་ནི་དོན་དམ་པ་པའི་ཞེས་བྱ་བ་ནི་དོན་དམ་
པའི་དགོས་པ་ཅན་ཏེ། མྱ་ངན་ལས་འདས་པའི་དགོས་པ་ཅན་ཡིན་པས་དོན་དམ་པ་པའོ། །དོན་དམ་པ་ཉིད་ནི་དམ་པ་པ་སྟེ་འདུལ་བ་པ་བཞིན་ནོ། །ཡང་ཅི་ལས་འདི་ཤེས་པར་བྱང་ཅེ་ན། ཆོས་མངོན་ཤེས་རབ་དྲི་མེད་རྗེས་འབྲང་བཅས། །ཞེས་ཏེ། ཤ་ཀྲཱ་དི་བྲ་བཱ་ར་ཎཱ་རྒྱནྡྷ་ཧ་མེ་ན་མ།
ཆོས་མངོན་པ་ཞེས་པས་འདུལ་བ་ལ། པྲ་བཱ་ར་ཡེ་ཡ་མི་ཏི། ལམ་དང་ལམ་གྱི་འབྲས་བུ་ལ་འགོད་པར་བྱའོ་ཞེས་བྱ་བའི་ཐ་ཚིག་གོ། །དོན་དམ་པ་པ་ཞེས་ཁྱད་པར་དུ་བྱས་པས་བརྡར་བཏགས་པ་ཡང་ཡོད་དོ་ཞེས་ཤེས་པར་བྱས་པ་ཡིན་ནོ། །བརྡར་བཏགས་པ་ཞེས་བྱ་བ་ཡང་བཏགས་པ་
བ་དང་ཀུན་ཐ་སྙད་པ་དང་གཞུང་ལུགས་པ་ཞེས་བྱ་བའི་ཐ་ཚིག་གོ། །གང་དང་ཞེས་བྱ་བ་ནི་ཐོས་པ་དང་བསམ་པ་དང་བསྒོམ་པ་ལས་བྱུང་བ་དང་ཟག་པ་དང་བཅས་པ་ཞེས་བྱའོ། །ཟག་པ་མེད་པ་རྣམ་པར་བཅད་པའི་ཕྱིར་ཟག་པ་དང་བཅས་པ་ཞེས་ཁྱད་པར་དུ་བྱས་པ་ནི་བསྒོམ་པ་ལས་བྱུང་བ་ཁོ་
ན་རྣམ་པ་གཉིས་ཡིན་པའི་ཕྱིར་ཏེ་ཐམས་ཅད་ལ་ནི་ཁྱད་པར་མ་ཡིན་ནོ། །འདིར་ཐོས་པ་ལ་སོགས་པ་ལས་བྱུང་བའི་ཤེས་རབ་རྣམས་ཀྱི་གོ་རིམས་ནི་སྐྱེ་བའི་དབང་གིས་ཏེ་ཤེས་རབ་འདི་དག་གི་ཁྱད་པར་ལས་མ་ཡིན་ནོ། །མི་ལྕོགས་པ་མེད་པ་ལས་ཟག་པ་མེད་པ་སྐྱེའོ། །འདི་དག་གི་
མཚན་ཉིད་ནི། ཐོས་སོགས་ལས་བྱུང་བློ་རྣམས་ནི། །མིང་དང་གཉི་ག་དོན་ཡུལ་ཅན། །ཞེས་པ་འཆད་པར་འགྱུར་རོ། །གཞན་ནི་ལུང་དང་རིགས་པ་དང་བསམ་པ་དང་བསྒོམ་པ་ལས་ངེས་སོ། །ཐོས་པ་ལས་བྱུང་བ་སོགས་ཞེས་པའི་རྒྱུ་ལ་མ་ཡཊའི་རྐྱེན་བསྒྲུབ་པའོ། །སྐྱེས་
ནས་ཐོབ་པ་ཞེས་བྱ་བ་ནི་སྐྱེས་པས་ཐོབ་ཅིང་ལྡན་པ་གང་ལ་ཡོད་པ་ཡིན་གྱི་སྦྱོར་བ་ལས་བྱུང་བ་ནི་མ་ཡིན་ཏེ། གང་ནས་འདོད་པའི་ཁམས་སུ་སྐྱེ་བའི་ཉོན་མོངས་པ་དང་ཉེ་བའི་ཉོན་མོངས་པ་བཞིན་ནོ། །འགྲོ་བ་ལྔ་པོ་རྣམས་སུ་ཐོབ་ཅིང་མངོན་དུ་གྱུར་པའི་ངོ་བོ་ནི་འགྲོ་བར་ངེས་པས་འདོད་པའི་