པ་ལ་ཡང་ཐལ་བར་འགྱུར་བའི་ཕྱིར་དེ་དགག་པའི་དོན་དུ་གཉི་གའོ། །ཇི་ལྟར་ཡང་སེམས་མི་གཡེང་བ་ནི་སེམས་གཡེང་བ་དགག་པའི་ཕྱིར་དང་མི་གཡེང་བ་མངོན་དུ་གྱུར་པའི་ཕྱིར་རོ། །ཡང་ན་སེམས་དང་བཅས་པའི་གནས་སྐབས་རྣམ་པ་གཉིས་ཏེ། གཡེངས་པའི་སེམས་དང་བཅས་
པའི་གནས་སྐབས་དང་། མ་གཡེངས་པའི་སེམས་དང་བཅས་པའི་གནས་སྐབས་སོ། །དེ་ལ་གཡེངས་པ་སེམས་དང་བཅས་པའི་གནས་སྐབས་ནི་དངོས་སུ་བསྟན་ལ། མ་གཡེངས་པ་སེམས་དང་བཅས་པའི་གནས་སྐབས་ནི་ཡང་གི་སྒྲས་སོ། །དེ་ལྟར་ན། གཡེངས་དང་སེམས་མེད་པ་ཡ་
ཡང་། །ཞེས་པ་འདིས་གནས་སྐབས་གསུམ་བསྟན་པར་འགྱུར་རོ། །ཡང་ན་འདིར་མི་གཡེང་བ་ནི་རྣམ་པར་རིག་བྱེད་ཀྱིས་ཀུན་ནས་སློང་བ་པའི་སེམས་དང་བཅས་པ་དང་མཉམ་པར་གཞག་པའི་སེམས་དང་མཉམ་པར་གཞག་པ་དང་མཉམ་པར་མ་བཞག་པའི་རྣམ་པར་རིག་བྱེད་མ་ཡིན་པའི་
ཀུན་སློང་གི་སེམས་བསྟན་པ་ཡིན་ནོ། །ཇི་སྐད་དུ། རྣམ་པར་རིག་བྱེད་དང་ཏིང་ངེ་འཛིན་ལས་བྱུང་བའི་ཞེས་རྒྱ་ཆེར་འབྱུང་ངོ་། །རྗེས་སུ་འབྲེལ་པ་གསུངས་པའི་ཕྱིར་ཀུན་སློང་གི་ཆར་གྱུར་པའི་སེམས་ཀྱི་གནས་སྐབས་མི་གཡེང་བ་ཞེས་བྱ་བར་གཟུང་བར་བྱའོ་ཞེས་སློབ་དཔོན་འཕགས་པའི་
འབངས་ཟེར་རོ། །སྐད་ཅིག་མ་ལས་གཞན་པའི་རྗེས་སུ་འབྲེལ་པའི་རྒྱུན་མེད་དོ། །གལ་ཏེ་སྐད་ཅིག་མ་དང་པོ་ལ་རྒྱུན་མེད་པ་དེ་ཡང་རྣམ་པར་རིག་བྱེད་ཀྱི་སྐད་ཅིག་མེད་པའི་ཕྱིར། ནྻཱུ་ནཽ་རྣམ་པར་རིག་བྱེད་མ་ཡིན་པའི་སྐད་ཅིག་ན་ནུ་ཙོཀྟ་མཱ་དྱ་ཨེ་བ་ན་བྷ་གཱི་ཏི། དེ་ལྟར་འོ་ན་གཉིས་པ་ལ་
སོགས་པ་ཡང་སོ་སོར་རྒྱུན་གྱིས་རྗེས་སུ་འབྲེལ་བ་མེད་པའི་ཕྱིར་རྣམ་པར་རིག་བྱེད་མ་ཡིན་པ་མེད་དོ་ཞེ་ན། དང་པོ་ཡང་སྐད་ཅིག་ཕྱི་མ་ལ་བལྟོས་ནས་རྗེས་སུ་འབྲེལ་པའི་ཕྱིར་རོ། །དེ་འབའ་ཞིག་མ་ཡིན་གྱི་དེའི་ཀུན་སློང་ཡང་བརྗོད་པར་བྱའོ། །དེ་དང་འདྲ་བ་ཉིད་ན་དེའི་ཕྱིར་རྗེས་འབྲེལ་བ་ཞེས་བརྗོད་
ཅེ་ན། རྣམ་པར་རིག་བྱེད་ཀྱི་གནས་སུ་གྱུར་པ་འགགས་ཀྱང་མ་བཏང་གི་བར་དུ་རྗེས་སུ་འཇུག་པར་ཤེས་པར་བྱ་བོའི་ཕྱིར་རོ། །ཐོབ་པའི་རྒྱུན་ཡང་ཞེས་བྱ་བ་ལ་སོགས་པ་ལ། ཐོབ་པ་རྣམས་ནི་མི་ལྡན་པ་ཡིན་པའི་ཕྱིར་འབྱུང་བ་ཆེན་པོ་རྣམས་རྒྱུར་བྱས་པ་མ་ཡིན་ནོ། །རྒྱུར་བྱས་པའི་དོན་ནི་རྒྱུའི་