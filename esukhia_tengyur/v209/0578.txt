བའོ། །དེ་ཅི་འདྲ་བ་ཞིག་ཅེ་ན། གང་གནོད་པ་ཐམས་ཅད་དང་གཏན་བྲལ་བ་དེ་ནི་ཞེས་བྱ་བ་སྨོས་ཏེ་ནད་མེད་པ་བཞིན་ནོ། །ཅིའི་ཕྱིར་འདི་བསྔགས་པ་ཐོབ་པ་འོས་ཤེ་ན། གདུལ་བྱ་རྣམས་དེ་ལ་འདུན་པར་བྱ་བའི་ཕྱིར་ཏེ། གདུལ་བྱ་བདག་ལ་ཆགས་པ་དང་ལྡན་པ་རྣམས་དེ་ལ་སྐྲག་པར་འགྱུར་རོ། །
ནམ་མཁའ་ནི་ཐམས་ཅད་མེད་པ་མ་ཡིན་ཏེ། རེག་བྱ་མེད་པ་ཙམ་གྱི་མཚན་ཉིད་ཅན་ཡིན་པའི་ཕྱིར་རོ། །སོ་སོར་བརྟགས་པས་མ་ཡིན་པའི་འགོག་པ་ནི་གཏན་བྲལ་བ་ཡིན་མོད་ཀྱི། གནོད་པ་ཐམས་ཅད་དང་ནི་མ་ཡིན་ཏེ་སྐྱེ་བ་དང་མི་ལྡན་པ་རྣམས་ཁོ་ནའོ། །དེ་རྙེད་པའི་ཕྱིར་རོ། །དེ་ལྟར་ན་གཞན་
དག་པས་དེ་མཆོག་ཡིན་པས་བསྔགས་པ་ཐོབ་པར་འོས་སོ། །རང་གི་མཚན་ཉིད་མེད་ཀྱང་འདས་པ་དང་མ་འོངས་པ་ལྟར་ཆོས་ཀྱི་ཐ་སྙད་ཀྱང་ཅིའི་ཕྱིར་མི་འདོད། འདི་ལ་བཤད་ཟིན་ཏོ། །ཇི་སྐད་བཤད་ཅེ་ན། གདུལ་བ་རྣམས་དེ་ལ་འདུན་པར་བྱ་བའི་ཕྱིར་ཞེས་བྱ་བར་ཏེ། བརྗོད་དུ་མེད་པ་ཉིད་ཡིན་
ཡང་སྔ་ན་མེད་པ་ལ་སོགས་པ་ལྟར་དེ་དག་ཕན་ཚུན་ཁྱད་པར་དུ་འགྱུར་རོ། །མི་འགྲུབ་སྟེ་སྔ་ན་མེད་པ་དང་བརྗོད་དུ་མེད་པ་ཞེས་བྱ་བ་ལ། ཞིག་ནས་མེད་པ་དང་གཏན་མེད་པ་དང་གཅིག་ལ་གཅིག་མེད་པ་རྣམས་ལས་གང་ཡང་རུང་བར་འགྱུར་རོ། །དེ་བཞིན་དུ་ཅིག་ཤོས་ལ་ཡང་བརྗོད་པར་
བྱའོ། །སློབ་དཔོན་འདུས་བཟང་ན་རེ་རྫས་དང་བཏགས་པར་ཡོད་པ་ལས་གཞན་པའི་ཡོད་པའི་རྣམ་པ་མ་བཤད་པའི་ཕྱིར་དེ་ལྟར་སྨྲས་ན་མྱ་ངན་ལས་འདས་པ་ཡོད་པ་མ་ཡིན་པར་ཁས་བླངས་པར་འགྱུར་རོ། །གང་ཡང་ཡོད་པའི་སྒྲ་ནི་སྔ་ན་མེད་པ་དང་ཕྱིས་མེད་པ་ལ་ཡང་ཡོད་པས་དཔྱད་དེ། རེ་ཞིག་
འདི་ཅི་ཞེ་ན་གཏན་མེད་པ་ཉིད་ནི་རྣམ་པ་གཞན་དགག་པ་ཤེས་པར་བྱེད་པའི་དོན་ཏོ། །ཡོད་པ་ནི་བཅས་པའི་སྒྲ་སྟེ། སྔ་མ་དང་ཕྱི་མར་ཡང་རྣམ་པ་ཁ་ཅིག་དགག་པ་ལས་འདི་དང་འདི་མེད་དོ་ཞེས་སྦྱར་བ་དེ་ལ་ཅིག་ཤོས་ལ་ཅིག་ཤོས་མེད་པ་ནི་དངོས་པོ་ཉིད་དོ། །གཏན་མེད་པ་ནི་དངོས་པོའི་ཐ་སྙད་
དོ། །ཅི་ལྟར་མི་འགལ་བར་འགྱུར་ཞེ་ན། དེ་ཡོད་པ་གང་ལ་སྡུག་བསྔལ་གྱི་དངོས་པོ་དགག་པ་མེད་དེ། འདི་དང་འདི་མེད་དོ་ཞེས་དཔེ་བསྟན་པར་མི་ནུས་སོ། །ཀུན་རྫོབ་ཀྱི་ཐ་སྙད་ཀྱི་སྒྲ་ཙམ་ནི་གཉི་ག་ལ་ཇི་ལྟ་བར་རུང་སྟེ། འདུས་མ་བྱས་ལ་བཏགས་པར་ཡོད་པ་མི་འགལ་ལོ། །གལ་