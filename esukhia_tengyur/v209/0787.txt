མཚན་ཉིད་འདི་རྟོགས་ནས་རྒྱ་ཆེར་བརྗོད་པར་བྱའོ། །དེ་ལ་འདོད་པའི་ཁམས་སུ་སྐྱེས་པའི་གང་ཟག་གསུམ་དུ་བྱས་ནས་ཀ་ཐ་མ་ལཱ་ནི་ས་གོང་མ་པའི་སེམས་ཐོབ་པས་འདོད་ཆགས་དང་བྲལ་བ་དང་ཞེས་སོ། །དེ་ལ་གང་ཟག་ཉིད་དག་ཏུ་བཤད་
པ་ཙ་ལཱ་བྷཱི་ལཱ་བྷཱི་ཙཱ། འདོད་ཆགས་དང་བྲལ་བའོ། །གང་ཞིག་འདོད་པ་ན་སྤྱོད་པའི་འདོད་ཆགས་དང་བྲལ་བ་དེ་ཡིད་མི་བདེ་བའི་ཉེ་བར་རྒྱུ་བ་ཉོན་མོངས་པ་ཅན་དང་ཉོན་མོངས་པ་ཅན་མ་ཡིན་པ་དང་མི་ལྡན་ནོ། །འདོད་ཆགས་དང་བྲལ་བ་ལ་ནི་ཡིད་མི་བདེ་བ་མེད་པའི་ཕྱིར་འདི་ནི་
ཡིད་བདེ་བ་དང་བཏང་སྙོམས་ཀྱི་ཉེ་བར་རྒྱུ་བ་དགེ་བ་དང་ལྡན་ནོ། །བསམ་གཏན་དང་པོའི་ས་པའི་ཉོན་མོངས་པ་ཅན་མ་ཡིན་པ་བཅུ་གཉིས་དང་། འདོད་པའི་ཁམས་ལ་དམིགས་པའི་ཉོན་མོངས་པ་དང་ཉོན་མོངས་པ་ཅན་མ་ཡིན་པ་བརྒྱད་དང་ལྡན་ནོ། །བསམ་གཏན་གཉིས་
པའི་ཉེར་བསྡོགས་ཐོབ་པ་འདོད་པ་ན་སྤྱོད་པའི་ཉོན་མོངས་པ་ཅན་མ་ཡིན་པ་བཅུ་གཉིས་དང་བསམ་གཏན་དང་པོའི་ས་པའི་ཉོན་མོངས་པ་ཅན་དང་ཉོན་མོངས་པ་ཅན་མ་ཡིན་པ་བཅུ་གཉིས་དང་བསམ་གཏན་གཉིས་པའི་ས་པའི་བཏང་སྙོམས་ཉེ་བར་རྒྱུ་བ་དགེ་བ་བཞི་དང་། ཡིད་
བདེ་བ་ཉེ་བར་རྒྱུ་བ་བསམ་གཏན་གྱི་དངོས་གཞིའི་ས་པ་ཉོན་མོངས་པ་ཅན་བཞི་དང་བཏང་སྙོམས་ཉེ་བར་རྒྱུ་བ་རྣམས་ནི་ལོགས་སུ་མི་བརྩིའོ། །སློབ་དཔོན་འདུས་བཟང་ན་རེ། བཏང་སྙོམས་ཀྱི་ཉེ་བར་རྒྱུ་བ་དགེ་བ་དྲུག་གཉིས་པའི་ཉེར་བསྡོགས་དང་ལྡན་ནོ་ཞེས་ཟེར་རོ། །དེ་ལྟ་
བུ་ལ་དཔྱད་ན་གཉིས་པའི་ཉེར་བསྡོགས་འདོད་པ་ལ་དམིགས་པ་ཡོད་དོ། །བསམ་གཏན་གསུམ་པ་དང་བཞི་པའི་ས་པའི་བཏང་སྙོམས་ཉེ་བར་རྒྱུ་བ་ཉོན་མོངས་པ་ཅན་བཞི་རྣམས་དང་ལྡན་པ་ཉིད་མེད་དོ། །གཟུགས་མེད་པ་ན་སྤྱོད་པའི་ཡང་བཏང་སྙོམས་ཉེ་བར་རྒྱུ་བ་ཉོན་
མོངས་པ་ཅན་བཞི་དང་ལྡན་པ་ཉིད་དེ། བསམ་གཏན་དང་པོ་ལ་ཆགས་པ་དང་བྲལ་བ་བསམ་གཏན་གསུམ་པའི་དགེ་བའི་སེམས་མ་ཐོབ་པ་ནི་འདོད་པ་ན་སྤྱོད་པའི་དགེ་བ་དང་། ལུང་དུ་མ་བསྟན་པ་བཅུ་གཉིས་དང་ལྡན་ནོ། །བསམ་གཏན་དང་པོའི་ས་པའི་དགེ་བ་བཅུ་