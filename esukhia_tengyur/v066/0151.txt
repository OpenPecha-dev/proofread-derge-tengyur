ཀྱིས་བསྐྱབ་ཕྱིར་གདུགས་ཕུབ་བོ། །ཨོཾ་པྲཛྙཱ་ཛྙཱ་ན་མཱུརྟྟ་ཡེ། སཾ་གཱི་ཏི་ཨོཾ། ཨོཾ་བཛྲ་ཏཱིཀྵྞ་གཎྜི་ཧྲཱིཿ། ཨོཾ་ཛྙཱ་ན་ཀཱ་ཡ་དུནྡུ་ཧ། ཨོཾ་དུཿཁ་ཙྪེ་ད་ཚ་ཏྲཾ་ཧཱུཾ། ཨོཾ་བཱ་གཱི་ཤྭ་ར་རཏྣེ་ཏྲཱཾ། ཨོཾ་ཨ་ར་པ་ཙ་ན་ཛྙཱ་ནཻ་ཀ་ཙཀྵུ་བི་མཱ་ལ་ཧཱུཾ། དེ་ལྟར་དབང་རྣམས་རྫོགས་པ་དང་། །
མཆོད་ཅིང་བསྟོད་ལ་སྦྱིན་སྲེག་བྱ། །དེ་ལྟར་རྫོགས་ནས་གཏོར་མ་གཏང་། །ཡེ་ཤེས་གཤེགས་སུ་གསོལ་བ་ནི། །སྭ་ཨརྠཉྩེ་ཝཱ་པ་ར་ཨརྠཉྩེ་ཝ། སཱ་དྷི་ཏཾ་གཙྪ་མུ་པ་ད་ཡེ་ཏི་ཨ། །དེ་ལྟར་གཤེགས་ནས་མུཿཞེས་བརྗོད། །དམ་ཚིག་བདག་ལ་བསྡུ་བར་བྱ། །དཀྱིལ་འཁོར་
རྡུལ་ཚོན་མཐའ་ནས་བསྡུ། །རབ་ཏུ་གནས་པར་བྱ་བ་ནི། །དང་པོར་བསྙེན་པ་རྫོགས་པར་བྱ། །དེ་ནས་ས་ཡི་ཆོ་ག་ནི། །བླང་དང་བརྟག་དང་བསྲུང་བ་དང་། །སྦྱིན་ཞིང་བྱིན་བརླབ་བསྲུང་བར་བྱ། །དེ་ནས་བུམ་པ་སྟ་གོན་བྱ། །གསེར་དངུལ་ཟངས་ལ་སོགས་པ་ཡི། །ས་བོན་མཚན་
མ་སོ་སོར་བྲི། །སྨན་ལྔ་འབྲུ་ལྔ་རིན་ཆེན་བླུགས། །འབྲས་བུ་དྲི་དང་ཁ་རྒྱན་གདགས། །ཨོཾ་སརྦ་ཏ་ཐཱ་ག་ཏ་ཧྲྀ་ད་ཡ། ཧ་ར་ཧ་ར། ཨོཾ་ཧཱུཾ་ཧྲཱིཿ། བྷ་ག་ཝཱན་ཛྙཱ་ན་མཱུརྟྟི། བཱ་གཱི་ཤྭ་ར། མ་ཧཱ་ཝ་ཙ། སརྦ་དྷརྨཱ་ག་ག་ན། ཨ་མ་ལ་སུ་པ་རི་ཤུདྡྷ་དྷརྨཱ་དྷཱ་ཏུ་ཛྙཱ་ན་གརྦྷ་ཨཱཿ། ལྷ་རྣམས་བུམ་
པར་གསལ་བར་བསྐྱེད། །ས་བོན་མཚན་མ་སོ་སོར་བྲི། །མཎྜལ་དུ་ནི་{𰵝གོ་རིམས་,གོ་རིམ་}དགོད། །རྣམ་རྒྱལ་བུམ་པ་རྫོགས་པར་རོ། །དེ་ནས་{𰵞གོ་རིམས་,གོ་རིམ་}བཞིན་དུ་གཞག །མཎྜལ་དྲི་ཡི་ཐིག་ལེ་བྱ། །མཆོད་པ་ལ་སོགས་གཞུང་བཞིན་དབུལ། །དཀྱིལ་འཁོར་འཁོར་ལོ་བསྐྱེད་
ནས་ནི། །ཡེ་ཤེས་སྤྱན་དྲང་བསྟིམས་ནས་ནི། །མཆོད་དང་རྩ་བའི་བཟླས་པ་བྱ། །ཨོཾ་ཨ་ར་པ་ཙ་ན་ཧཱུཾ། དེ་ནས་མཁའ་ལ་གདེག་པར་བྱ། །སྟན་ནི་སྦྱང་བ་ལེགས་བྱས་ནས། །ཁྲུས་ནི་ཡོངས་དག་རྫོགས་བྱས་ནས། །ཡར་གྱི་ངོ་ཡི་ཟླ་བ་དང་། །སྔ་དྲོ་དྲི་མེད་གཙང་མའི་གོས། །གྱོན་པའི་སློབ་དཔོན་
ཐིག་ལས་བྱ། །ཚོན་གྱི་ལས་ཀྱང་རྫོགས་བྱས་ནས། །བསྐྱེད་དང་མཆོད་དང་བསྟོད་སོགས་བྱས། །དེ་ནས་རབ་ཏུ་གནས་པ་བྱ། །ཐམས་ཅད་སྐུ་གསུམ་དག་ཏུ་བསྐྱེད། །དེ་ནས་སྤྱན་ནི་དྲང་བྱ་སྟེ། །ཇི་ལྟར་སངས་རྒྱས་བཅོམ་ལྡན་འདས། །རང་བཞིན་གནས་ན་བཞུགས་པ་ལ། །