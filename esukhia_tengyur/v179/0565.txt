ཀྱི་གྲགས་དཔལ་བཞེད་པ་དྲི་མེད་དེ་འདྲ་ཉིད་ཀྱིས་རྟོགས་བྱ་འདི། །བདག་འདྲས་བཤད་ལ་ཇི་ལྟར་དབང་ཞེས་འདི་ལ་ཡུན་རིངས་རྒྱུ་བསམས་ན། །འདིར་གོམས་ཙམ་གྱིས་གལ་ཏེ་གཞན་འདིར་དེ་ཉིད་དོན་གྲུབ་བྱ་བའི་ཕྱིར། །བདག་དང་གཞན་ལུགས་རིགས་དང་རིགས་མིན་དོན་འདིར་
བྱས་འགྱུར་འདིར་ཆེར་རིགས། །འདིར་ལེགས་རབ་མང་བརྗོད་པར་ནུས་མོད་ཀྱི། །གཞན་རྟོགས་གྲུབ་ཕྱིར་མདོར་བསྡུས་ནས་འདི་བྱས། །རིན་ཆེན་འབྱུང་གནས་ནས་རྙེད་རིན་ཆེན་ཚོགས། །ལེན་བྱེད་མཁས་པ་མེད་མོད་དེ་མེད་མིན། །ཆགས་ཕྱིར་གྲོང་པ་མཛེས་པ་ཡི། །
རྒྱན་གྱིས་ལུས་ནི་བརྒྱན་འདོད་ལྟར། །རྣམ་འགྲེལ་རྒྱན་ཡང་བདག་གིས་ནི། །བྱས་ཏེ་དྲེགས་པའི་ཕྱིར་མ་ཡིན། །དེ་ལྟར་སེམས་དེ་རྟག་ཏུ་དེ་བཞིན་གཤེགས་པའི་ཆོས་ཚུལ་ཞིབ་པོ་རྟོགས་བྱེད་པ། །གཞན་དོན་བསྒྲུབ་བརྩོན་བློ་ཅན་རྣམས་ཀྱི་བློ་གྲོས་འདི་ནི་
ལེགས་པའི་དོན་དུ་འགྱུར་བ་སྟེ། །འགྲོ་བ་མཐའ་དག་དགའ་བྱེད་དཔལ་དང་མེ་དང་ཟླ་བ་བསྐྱེད་པའི་མ། །གང་ཆེན་ལས་གཞན་རྒྱ་མཚོ་འང་འགྲོ་ན་འགར་ཡང་མཐོང་བ་ཡོད་དམ་ཅི། །དེ་ལྟར་བདག་གིས་སྨད་མེད་འདི་སྦྱར་བས། །དགེ་བ་དྲི་མེད་ཐོབ་
པ་གང་ཡིན་པ། །དེས་ནི་འགྲོ་བ་ཀུན་གྱི་དོན་གྲུབ་པར། །འགྲོ་བ་འདི་ནི་རྟག་ཏུ་གྲུབ་གྱུར་ཅིག །ཚད་མའི་བཤད་པ་ཆེན་པོ་རྣམ་འགྲེལ་གྱི་རྒྱན་ལས་ལེའུ་བཞི་པའོ།། །།ཚད་མའི་བཤད་པ་ཆེན་པོ་རྣམ་འགྲེལ་གྱི་རྒྱན་སློབ་དཔོན་མཁས་པ་ཆེན་པོ་
ཤེས་རབ་འབྱུང་གནས་སྦས་པའི་ཞལ་སྔ་ནས་ཀྱིས་མཛད་པ་རྫོགས་སོ།། །།བམ་པོ་དྲུག་ཅུ་ལྷག་ཆད་མེད་པར་ཡོད་དོ། །ཁ་ཆེའི་མཁན་པོ་པཎྜི་ཏ་སྐལ་ལྡན་རྒྱལ་པོ་དང་། ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་བསྒྱུར། སླད་ཀྱིས་
ཁ་ཆེའི་མཁན་པོ་པཎྜི་ཏ་ཀུ་མཱ་ར་ཤྲཱི་དང་། ཞུ་ཆེན་གྱི་ལོ་ཙཱ་བ་དགེ་སློང་འཕགས་པ་ཤེས་རབ་ཀྱིས་ཞུས་ཤིང་བཅོས་ཏེ་གཏན་ལ་ཕབ་པ།། །།