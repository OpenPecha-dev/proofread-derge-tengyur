ཨོཾ་ཨ་སི་ཏཱ་ན་ལཱརྐ་ནས་བི་ས་ན་ཡའི་བར་དུ་སྲུང་བའི་ཚིག་དང་བཅས་པ་དགོད་པར་བྱའོ། །དེ་ལྟར་བྲིས་པ་དེ་བུམ་པའམ་མཎྜལ་སྟེང་དུ་བཞག་ནས། བདག་ཉིད་ལྷའི་རྣལ་འབྱོར་རྫོགས་པར་བྱ་སྟེ། འཁོར་ལོའི་དབུས་ཀྱི་ཡི་གེ་ལས་འཕགས་མ་གདུགས་དཀར་མོ་
ཅན་འཁོར་བཅས་བསྐྱེད་པར་བྱའོ། །དེ་ནས་མདུན་དུ་གཞལ་ཡས་ཁང་བསམས་ཏེ། ཡེ་ཤེས་ཀྱི་ལྷ་ཚོགས་སྤྱན་དྲངས་མཆོད་པ་བྱ་སྟེ། གཟུངས་ནས་འབྱུང་བས་གསོལ་བ་བཏབ་ལ། བཟླས་པ་བརྒྱའམ་སྟོང་ངམ་ཅི་ཙམ་འཚམ་པར་བྱའོ། །དེ་ནས་འཁོར་ལོ་ཡང་མཆོད་ཅིང་ཚངས་
པ་དང་། དབང་པོ་དང་། ཉེ་དབང་དང་། ལེགས་ལྡན་ལ་སོགས་པ་ལ་གཏོར་མ་ཕུལ་ཏེ། གསོལ་བ་བཏབ་ནས་རང་ངམ་གཞན་སྐྱེས་པའམ་བུད་མེད་དེ་ཕྱག་འཚལ་ཞིང་སྐྱབས་སུ་འགྲོ་བ་བྱས་ནས། ཡུངས་ཀར་དང་བཅས་པས་ལུས་སམ་མགུལ་དུ་བཏགས་ན་མེས་མི་ཚུགས་
པ་ལ་སོགས་པའི་ཡོན་ཏན་དང་ལྡན་ནོ། །སློབ་དཔོན་ཙནྡྲ་གོ་མིས་མཛད་པའི་བསྲུང་བའི་འཁོར་ལོ་རྫོགས་སོ།། {D3087}༄༅། །བདག་ཉིད་བསྙེན་པ་ཐོབ་པས་འཁྲུལ་འཁོར་འཆིང་བར་འདོད་ན། དུར་ཁྲོད་ཀྱི་རས་ལ་ཁྲག་དང་དུག་དང་ལན་ཚྭ་དང་སྐེ་ཚེ་ལ་སོགས་པའི་ཁུ་
བས་འཁོར་ལོ་མུ་ཁྱུད་གཉིས་ལ་བསྐོར་བ་བྲིས་ཏེ། ནང་མའི་ལྟ་བ་ལ་བསྒྲུབ་བྱའི་མིང་ས་བོན་གྱི་ཡི་གེ་བྲིས་པའི་ཕྱི་རོལ་དུ། ཏདྱ་ཐཱ། ཨོཾ་ནས་ཧཱུཾ་དྲུཾ་བནྡྷའི་བར་དུ་བྲིས་པའམ་མཐར་ཆེ་གེ་མོ་མཱ་ར་ཡ་ཕཊ་ཅེས་བྲིའོ། །རིམ་པ་གཉིས་པ་ལ་ཐམས་ཅད་འཇོམས་པའི་སྔགས་མཱ་ར་ཡ་དང་
བཅས་པར་དགོད་དོ། །དེ་ནས་གྲོག་མཁར་གྱི་ས་དང་། བ་ལང་གི་གཅི་བ་དང་། དགྲའི་རྐང་རྗེས་ཀྱི་ས། བགེགས་ཀྱི་ཆུ་ཕར་འགྲམ་<གྱིས་,གྱི་ས་>ལས་གཟུགས་བརྙན་བྱས་ཏེ། དེའི་སྙིང་གར་འཁྲུལ་འཁོར་བཅུག་སྟེ་དོང་གྲུ་གསུམ་དུ་གཞུག་གོ། །དེ་ནས་བདག་ཉིད་ལྷའི་རྣལ་
འབྱོར་རྫོགས་པར་བྱ། འཁོར་ལོ་བསྒྲུབ་བྱར་བསམས་པའི་རྟེན་ལ་ཕྱག་རྒྱའི་ཚོགས་ལ་སོགས་པ་ཀུན་བཀུག་ཅིང་བཅུག་པར་བྱས་ལ། ཚངས་པ་དང་དབང་པོ་དང་ལེགས་ལྡན་དྲག་པོ་ལ་སོགས་པ་རྣམས་ལ་གཏོར་མ་བྱིན་ཏེ། གསོལ་བ་བཏབ་ནས་བཟླས་པ་ནི་ཕྱག་རྒྱའི་ཚོགས་ལ་