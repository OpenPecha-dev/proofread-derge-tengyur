པར་ཤེས་པར་བྱ་བའི་ཆོས་མི་འདོད་པ་དང་། མི་དགའ་བ་དང་། མི་སྡུག་པ་དང་། ཡིད་དུ་མི་འོང་བ་དང་། འདོད་པར་བྱ་བ་མ་ཡིན་པ་དང་། རབ་ཏུ་དགའ་བར་བྱ་བ་མ་ཡིན་པ་དང་། སྡུག་བསྔལ་བ་དང་། ནད་དང་། རྗེས་སུ་མི་མཐུན་པ་ཡོད་དེ། དེ་དག་མཐོང་ནས་སྔ་
མ་བཞིན་དུ་ཁྲོ་བ་ནས་བདུད་སྡིག་ཅན་གྱིས་ཇི་ལྟར་འདོད་པ་བཞིན་བྱེད་པ་ཞེས་བྱ་བའི་བར་དུའོ། །དགེ་སློང་དག་མིག་གི་རྣམ་པར་ཤེས་པར་བྱ་བའི་གཟུགས་འདོད་པ་དང་། སྡུག་པ་དང་། དགའ་བ་དང་། ཡིད་དུ་འོང་བ་དང་། འདོད་པར་བྱ་བ་དང་། དགའ་བར་བྱ་བ་ཡོད་དེ། དེ་དག་
མཐོང་ནས་དགེ་སློང་མངོན་པར་མི་དགའ་བ་དང་། མི་བརྗོད་པ་དང་། མ་ཞེན་པ་དང་། ལྷག་པར་མ་ཞེན་ཅིང་གནས་པ་དང་། དགེ་སློང་དག་མིག་གི་རྣམ་པར་ཤེས་པར་བྱ་བའི་གཟུགས་མི་འདོད་པ་དང་། མི་སྡུག་པ་དང་། མི་དགའ་བ་དང་། ཡིད་དུ་མི་འོང་བ་དང་། འདོད་
པར་བྱ་བ་མ་ཡིན་པ་དང་། རབ་ཏུ་དགའ་བར་བྱ་བ་མ་ཡིན་པ་དང་། སྡུག་བསྔལ་བ་དང་། ནད་དང་། རྗེས་སུ་མི་མཐུན་པ་དག་ཡོད་དེ། དེ་དག་མཐོང་ནས་མི་སྡང་བ་དང་། མི་ཁྲོ་བ་དང་། གནོད་སེམས་མེད་པ་དང་། མི་མོས་པ་དང་། རབ་ཏུ་མངོན་པར་མི་དགའ་བ་མ་ཡིན་པ་དང་།
ཁོང་ཁྲོ་བ་མི་སྐྱེད་པ་འདི་ནི་དགེ་སློང་བདུད་སྡིག་ཅན་གྱི་དབང་དུ་མ་སོང་ཞིང་ལེགས་པར་མ་སོང་བ་ཞེས་བྱ་བའོ། །བདུད་སྡིག་ཏོ་ཅན་གྱི་འདོད་དགུར་བྱེད་པ་མ་ཡིན་པ་ཞེས་བྱའོ། བདུད་ཀྱི་འཆིང་བ་ལས་གྲོལ་ཞིང་བདུད་ཀྱི་དབང་དུ་མ་གྱུར་པ་ཞེས་བྱའོ། །རྣ་བ་དང་། སྣ་དང་། ལྕེ་དང་། ལུས་
དང་། ཡིད་ཀྱི་རྣམ་པར་ཤེས་པར་བྱ་བའི་ཆོས་འདོད་པ་དང་། སྡུག་པ་དང་། དགའ་བ་དང་། ཡིད་དུ་འོང་བ་དང་། འདོད་པར་བྱ་བ་དང་། དགའ་བར་བྱ་བ་ཡོད་དེ། དེ་དག་མཐོང་ནས་དགེ་སློང་མངོན་པར་མི་དགའ་བ་དང་། མི་བརྗོད་པ་དང་། མ་ཞེན་པ་དང་། ལྷག་པར་མ་ཞེན་ཅིང་
གནས་པ་དང་། ཡིད་ཀྱི་རྣམ་པར་ཤེས་པས་ཤེས་པར་བྱ་བའི་ཆོས་མི་འདོད་པ་དང་། མི་དགའ་བ་དང་། ཡིད་དུ་མི་འོང་བ་ནས་སྔ་མ་བཞིན་དུ་བདུད་ཀྱི་འཆིང་བ་ལས་གྲོལ་ཞིང་བདུད་ཀྱི་དབང་དུ་མ་གྱུར་པ་ཞེས་བྱ་བའི་བར་དུའོ། །འདི་ནི་ལེའུ་བཞི་པ་ཞེས་བྱ་བའི་ཆོས་ཀྱི་རྣམ་གྲངས་ཏེ། དགེ་