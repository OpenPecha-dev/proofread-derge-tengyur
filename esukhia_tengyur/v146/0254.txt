མངོན་ཞིང་རྩ་ཡི་ནི། །མདུད་པ་མི་མངོན་ལོང་བུ་མི་མངོན་པ། །རི་དགས་རྒྱལ་དང་ཀླུ་ཡི་སྟབས་དག་ཏུ། །རྣམ་པར་གཤེགས་ཤིང་ཞབས་ལ་མི་མཉམ་མེད། །ཁྱུ་མཆོག་ངང་པའི་རྒྱལ་པོའི་སྟབས་དང་ནི། །གཡས་སུ་ལྡོག་ཅིང་མཛེས་པར་གཤེགས་པ་དང་། །བྱི་དོར་བྱས་འདྲ་རིམ་པར་འཚམ་པའི་སྐུ། །
མ་ཡོ་བ་དང་འཁྲིལ་བག་ཆགས་པ་དང་། །ཁོ་ལག་ཡངས་ཤིང་བཟང་དང་གཞན་ཡང་ནི། །དཔེ་བྱད་ཡོངས་སུ་རྫོགས་དང་གོམ་སྙོམས་དང་། །དཀུ་ཞུམ་མེད་དང་གཙང་ཞིང་འཇམ་པ་དང་། །གཞོན་ཤ་ཆགས་ཤིང་སྐུ་ནི་རྣམ་པར་དག །ཡན་ལག་ཉིང་ལག་ཤིན་ཏུ་རྣམ་འབྱེས་ཤིང་། །ཐུབ་པའི་དབང་
པོ་ཤིན་ཏུ་གྲིམས་པའི་སྐུ། །གཟིགས་པ་རབ་རིབ་མེད་ཅིང་རྣམ་པར་ནི། །དག་ཅིང་རབ་ཏུ་རྒྱས་པའི་སྐུ་མངའ་བ། །སྐུ་ནི་འབར་འབུར་མེད་ཅིང་སྐབས་ཕྱིན་དང་། །ཕྱང་ངེའི་ཕྱལ་དང་ལྟེ་བའི་བུག་པ་ཟབ། །ཤིན་ཏུ་ཀུན་ནས་བལྟ་ན་རབ་མཛེས་ཤིང་། །ལྟེ་བ་གཡས་ཀྱི་ཕྱོགས་སུ་འཁྱིལ་པ་དང་། །
རྒྱལ་བ་ཀུན་དུ་སྤྱོད་པ་རབ་གཙང་ཞིང་། །སྨེ་བ་གནག་བག་སྨད་དུ་མེད་པ་དང་། །ལྗགས་མཉེན་སྲབ་ཅིང་ཞལ་གྱི་གཟུགས་བརྙན་འཆར། །རྒྱལ་བའི་ཞལ་ནི་ཧ་ཅང་རིང་བ་མིན། །གླང་ཆེན་ང་རོ་འབྲུག་གི་སྒྲ་དང་ནི། །མཉམ་པའི་དབྱངས་ཀྱི་མཆོག་དང་ལྡན་པ་དང་། །ཤིང་བལ་ལྟར་འཇམ་ཤིན་ཏུ་
གཞོན་ཤ་ཅན། །ཕྱག་གི་རི་མོ་དམར་ཞིང་ཟབ་པ་དང་། །ཕྱག་གི་རི་མོ་ཡོ་བ་མ་ཡིན་དང་། །ཕྱག་གི་རི་མོ་མཆོག་ཏུ་ཡངས་པ་དང་། །ཤིན་ཏུ་སྙན་ཅིང་མཉེན་ལ་འཇམ་པའི་གསུང་། །མཆེ་བ་ཟླུམ་ཞིང་མཆེ་བ་རྣོ་བ་དང་། །མཆེ་བ་དཀར་ཞིང་མཆེ་བ་མཉམ་པ་དང་། །ཐུབ་པ་སེང་གེའི་མཆེ་བ་བྱིན་གྱིས་ཕྲ། །
ཚེམས་ནི་ཤིན་ཏུ་དཀར་ཞིང་གཙང་བ་དང་། །སྤྱན་ཡངས་པ་དང་རྫི་མ་སྟུག་པ་དང་། །འཇམ་ཞིང་ཤིན་ཏུ་ཡངས་ལ་མི་དཀར་དང་། །སྨིན་མའི་སྤུ་ནི་སྣུམ་ཞིང་འཇམ་པ་དང་། །སྙན་ཤལ་སྟུག་ཅིང་རིང་ལ་སྙན་མཉམ་དང་། །བཅོམ་ལྡན་སྙན་གྱི་དབང་པོ་མ་ཉམས་དང་། །དཔྲལ་བ་ཤིན་ཏུ་ལེགས་པར་
འབྱེས་པ་དང་། །དབུ་ནི་རྒྱས་ལ་ཡོངས་སུ་རྫོགས་པ་དང་། །དབུ་སྐྲ་བུང་བ་སྣུམ་ཞིང་དྲི་ཞིམ་དང་། །དབུ་སྐྲ་འཇམ་ཞིང་ཡོངས་སུ་མ་འཛིངས་དང་། །དཔལ་གྱི་བེའུ་དང་གཡུང་དྲུང་འཁྱིལ་པ་ཡིས། །སངས་རྒྱས་དབུ་སྐྲ་རྣམ་པར་བརྒྱན་པ་ཡིན། །གང་གིས་མཚན་རྣམས་གསལ་བྱེད་པ། །སངས་རྒྱས་