ཞེས་བྱ་བ་ལས་འདི་སྐད་འདོན་ཏེ། བདག་ཉིད་གདུང་ཞིང་བདག་ཉིད་ཡོངས་སུ་གདུང་བ་དང་རྗེས་སུ་མཐུན་ཞིང་ལྡན་ལ་གཞན་མི་གདུང་ཞིང་གཞན་ཡོངས་སུ་མི་གདུང་བ་དང་རྗེས་སུ་མཐུན་ཞིང་ལྡན་པའི་གང་ཟག་གང་ཞེ་ན། འདི་ལྟར་དཀའ་ཐུབ་ཅན་ཁ་ཅིག་ངན་པས་
འཚོ་ཞིང་སྐྱེས་པའི་དུས་བཞིན་དུ་སྒྲེན་མོར་འདུག་ཅིང་། གོས་དང་བྲལ་བར་ཀུན་དུ་རྒྱུ་ལ་ལག་པ་གཅིག་གིས་ལེན་པ་དང་། དེ་ལག་པ་ན་དབྱུག་པ་ཐོགས་པའི་བསོད་སྙོམས་མི་ལེན་པ་དང་། ལག་ན་མཚོན་ཐོགས་པ་དང་། ལག་ན་ཆོལ་ཟངས་ཐོགས་པ་དང་། ཟར་མ་ཐོགས་པ་དང་། གང་
གྲོང་དང་གྲོང་མ་ཡིན་པའི་བར་ན་སྦྲང་བུ་བཞིན་དུ་གནས་པར་གྱུར་པའི་བསོད་སྙོམས་མི་ལེན་པ་དང་། གང་གི་སྒོ་ན་ཁྱིམ་གནས་པར་གྱུར་པ་དང་། གང་ན་འབྲས་བྱུང་བ་ལས་བསོད་སྙོམས་མི་ལེན་པ་དང་། གང་ན་འཐག་པ་དང་། གང་ན་སྦྲུམ་མ་ཡོད་པ་དང་། གང་ན་བུ་བཙའ་བ་ཡོད་པ་དང་།
གང་ན་འཚོ་བ་པ་དང་། གང་ན་མེད་ཅེས་སྨྲ་བ་དེར་མི་འགྲོ་བ་དང་། གང་ན་འདུག་ཅེས་སྨྲ་བ་དང་། སྟོན་པར་བྱེད་པ་དང་། ཉེ་བར་སྟོན་པར་བྱེད་པར་མི་འགྲོ་ཞིང་ངན་པ་དང་ཤ་མི་ཟ་བ་དང་། ཉ་དང་ཤིང་འབྲས་མི་ཟ་བ་དང་། ཆང་མི་འཐུང་བ་དང་། སྨན་གྱི་བཏུང་བ་མི་འཐུང་བ་དང་། ཁྱིམ་གཅིག་
ཏུ་རྙེད་པ་ལེན་པ་དང་། གཉིས་དང་གསུམ་དང་ཁྱིམ་བདུན་དུ་རྙེད་པ་ལེན་པ་དང་། བཟའ་བ་དང་བཏུང་བ་མི་ཟ་བ་དང་རྗེས་སུ་མཐུན་ཞིང་ལྡན་པ་དང་། ཁམ་བུ་གཅིག་ཟ་ཞིང་ཡོངས་སུ་ཟ་བ་དང་། ཁམ་བུ་གཉིས་དང་། གསུམ་དང་། ཡུན་དུ་ཟ་བ་དང་། བཏུང་བ་ཟ་ཞིང་འཐུང་བ་དང་། དུས་
གཅིག་ཏུ་ལོངས་སྤྱོད་པ་དང་། གཉིས་དང་། གསུམ་དང་། བདུན་གྱི་མཐར་སྤྱོད་ཅིང་ཟ་བ་དང་། ཟླ་བ་ཕྱེད་ནས་ཡོངས་སུ་སྤྱད་པ་དང་། ཟླ་བ་ཕྱེད་ཀྱི་མཐར་ཟ་བ་དང་། ཟླ་བ་གཅིག་ལོན་ནས་ཟ་བ་དང་། ཟླ་བ་གཅིག་ནས་ཟ་བ་དང་། ཚོད་མ་ཟ་བ་དང་། སྔོ་ཟ་བ་དང་། རྒྱ་འབྲས་ཟ་བ་དང་།
གཟེགས་མ་ཟ་བ་དང་། བ་ལང་གི་ལྕི་བ་ཟ་བ་དང་། གར་རྡུ་ཟ་བ་དང་། དགོན་པའི་ཕྱོགས་སུ་འཛིན་ནས་འབྲས་བུ་དང་ས་བོན་ལས་བྲལ་བ་དང་། རྩ་བ་དང་འབྲས་བུ་དང་འཚོ་བ་དང་གཟེགས་མ་དང་བཅས་ཤིང་གནས་པ་དང་། དུར་ཁྲོད་དུ་གནས་པ་དང་། ཉེ་བར་ཞི་བ་ན་གནས་པ་དང་། རི་ལ་