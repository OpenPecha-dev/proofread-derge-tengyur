འགའ་ཙམ་ཡང་རྒལ་ཏེ། འོག་མིན་དུ་འཇུག་པ་ཞེས་བྱ་བ་ལ། ཡང་གི་སྒྲས་ནི་མང་པོ་ཡང་ངོ་། །ལྟ་བའི་གནས་ཡིན་པའི་ཕྱིར་ཞེས་བྱ་བ་ནི་དེ་ནི་འདི་སྙམ་དུ་བདག་ནི་སེམས་ཅན་འདི་རྣམས་ཀྱི་སྤྲུལ་པ་པོ་ཡིན་ལ། བདག་གིས་སེམས་ཅན་འདི་དག་སྤྲུལ་ལོ་སྙམ་དུ་སེམས་
ཤིང་། དང་པོ་སྐྱེས་པ་དེ་དག་ཀྱང་འདི་སྙམ་དུ་འདི་ནི་བདག་གི་སྤྲུལ་པའོ་སྙམ་དུ་སེམས་སོ། །འཕགས་པ་དག་ནི་རང་དབང་བ་ཡིན་པས་སུ་ལ་ཡང་རག་མི་ལས་ཏེ། དེ་དག་ནི་གཙོ་བོ་གཅིག་པའི་གནས་སུ་མི་སྐྱེ་འོ། །གནས་ཐམས་ཅད་དུ་འཆི་འཕོ་བ་ཞེས་བྱ་བ་འབྱུང་སྟེ། དེ་ནི་དབང་པོ་རྟུལ་པོ་ཡིན་པའི་
ཕྱིར་རོ། །བསམ་གཏན་དང་པོ་ལ་སོགས་པའི་རོ་མྱངས་པས་ཚངས་རིས་ནས་བཟུང་སྟེ། བར་མེད་པར་གནས་གཞན་ཐམས་ཅད་དུ་ལན་རེ་རེ་སྐྱེས་ཤིང་འོག་མིན་གྱི་བར་དུ་ཞུགས་ནས་མྱ་ངན་ལས་འདའ་བའོ། །དེའི་འོག་དང་དེར་གཏན་དུ་མི་འོང་བའི་ཕྱིར་རོ་ཞེས་བྱ་བ་ནི་གང་གི་ཕྱིར་འདི་དེའི་འོག་གི་
སྐྱེ་བའི་གནས་སུ་མི་འོང་ལ་འཕོས་ནས་གོང་དུ་སྐྱེས་ནས་འཆི་འཕོས་པའི་སྐྱེ་བའི་གནས་དེ་ཉིད་དུ་ཡང་མི་འོང་བའོ། །གལ་ཏེ་དེ་ཉིད་དུ་སྐྱེ་བ་གཉིས་པ་མངོན་པར་འགྲུབ་ན་ནི་འདིའི་ཕྱིར་མི་འོང་བ་ཉིད་ཡོངས་སུ་རྫོགས་པ་མ་ཡིན་ཏེ། སྐྱེ་བའི་གནས་འོག་མ་འབའ་ཞིག་ཏུ་འགྲོ་བའི་ཕྱིར་མི་འགྱུར་བ་འབའ་
ཞིག་ཏུ་མ་ཟད་ཀྱི། མཉམ་པར་འགྲོ་བས་ཀྱང་ཁྱད་པར་དུ་འགྲོ་བར་མི་འགྱུར་རོ། །གནས་གཙང་མ་རྣམས་སུ་མི་འཇུག་པ་ཁོ་ནར་ཞེས་བྱ་བ་ནི་བསམ་གཏན་བཞི་པ་སྤེལ་བ་མ་བསྒོམས་པའི་ཕྱིར་གཙང་མ་རྣམས་སུ་མི་འཇུག་པའོ། །འདི་ནི་ཞི་གནས་སྤྱད་པ་ཡིན་ནོ་ཞེས་བྱ་བ་ནི་དེའི་ཕྱིར་ན།
གནས་གཙང་མ་རྣམས་སུ་མི་འཇུག་པ་ཁོ་ནར་གཟུགས་མེད་པར་རིམ་གྱིས་སྐྱེའོ། །སྔ་མ་ནི་ལྷག་མཐོང་སྤྱད་པ་ཡིན་ནོ་ཞེས་བྱ་བ་ནི་འོག་མིན་གྱི་མཐར་ཐུག་པར་བཤད་པ་གང་ཡིན་པའོ། །བར་སྐབས་སུ་ཞེས་བྱ་བ་ལ། ཇི་ལྟར་རུང་ཞེ་ན། རིགས་པ་དང་འགལ་བ་མེད་པས་སོ། །ཡིད་ཆེས་
པའི་ལུང་དང་འགལ་བ་སྤང་བར་འདོད་ནས་འོག་མིན་དང་སྲིད་པའི་རྩེ་མོའི་མཐར་ཐུག་པ་ཉིད་ནི་ཕན་ཆད་དུ་འགྲོ་བ་མེད་པའི་ཕྱིར་ཏེ་ཞེས་བྱ་བ་སྨོས་སོ། །རེ་ཞིག་དེ་དག་ནི་གཟུགས་སུ་ཉེ་བར་འགྲོ་བའི་ཕྱིར་ཕྱིར་མི་འོང་བ་ལྔ་ཡིན་ནོ། །གཞན་ནི་གཟུགས་མེད་འགྲོ་རྣམ་བཞི། །ཞེས་བྱ་བ་ནི་ཕྱིར་མི་