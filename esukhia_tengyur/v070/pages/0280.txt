ལྟ་མ་ཡིན་ནོ། །དེ་ལ་འདིའི་བསྡུས་པའི་དོན་ནི་གང་ཅིའི་དོན་གླེང་གཞིའི་བསྡུས་པའི་དོན་འདི་སྐད་བསྟན་པ་བཞིན་ནོ། །དེ་ལ་ཚིག་གི་དོན་ནི་འཇམ་པའི་དབྱངས་ཞེས་པ་ལ་འཇམ་པ་ནི་ཐེག་པ་ཆེན་པོ་གང་ཡིན་པའོ། །དབྱངས་ནི་བཀའ་ཐེག་པ་ཆེན་པོ་ལ་བྱ་བར་འདིར་རིག་པར་བྱའོ། །དབྱངས་སྨྲ་
བ་ལྟར་སྣང་བ་སྟོན་པ་པོ་ནི། ཁྲོ་བོ་སྟེ་དེའི་མིང་ནི་གཤིན་རྗེ་གཤེད་དོ། །དེས་ན་དེས་ནི་བྱེད་པ་པོ་སྨྲས་སོ། །འཇམ་པ་ཞེས་པས་ན་འཇམ་དཔལ་གསང་བའི་རྒྱུད་ཅེས་བརྡ་སྦྱར་བར་ཤེས་པར་བྱའོ། །མཚོན་ཆ་མེ་ལྟར་འབར་བ་འཁྲིགས། །ཞེས་པ་ནི་གོ་ཆ་རྣམ་པ་ལྔའི་རྒྱན་ཏེ། གཞན་འཇིགས་པར་བྱེད་
པའི་ཕྱིར་མཚོན་ཆའོ། །དེ་ལས་མེ་སྟག་འཕྲོ་བས་བགེགས་སྲེག་པར་བྱེད་པའི་ཕྱིར་བསྐལ་བའི་མེ་བཞིན་ནོ། །དེ་ལྟ་བུའི་གཏུམ་ལ་མཐུ་རྩལ་དྲག་ལྡན་པ་སྟེ། དེ་མཐོང་ནས་ཚངས་པ་ལ་སོགས་པ་རང་གི་འཁོར་ལས་གཞན་པའི་ཁྲོ་བོ་གཞན་ཐམས་ཅད་ཀུན་གྱིས། དེ་བཞིན་གཤེགས་པའི་འོད་
ཟེར་དང་། ཕྱག་ན་བསྣམས་པའི་མཚོན་ཆའི་མཐུས་ལག་ཆ་ཤོར་རོ། །དེ་བཞིན་དུ་འདོད་པའི་ཁམས་ཀྱི་ལྷ་རྣམས་ལུས་ཀྱིས་ཕྱག་འཚལ་ཞིང་གུས་པས་བཀའ་ཉན་ཏོ། །གཞན་རང་གི་འཁོར་ཕྱག་ན་རྡོ་རྗེ་ལ་སོགས་པ་ས་བཅུའི་དབང་ཕྱུག་ནི། ལྷ་རྣམས་མང་པོ་ཇི་སྙེད་ཀུན་ཏེ་དྲང་པོའི་དོན་གྱི་ཕྱིར་
མདངས་མེད་པའི་ཚུལ་གྱིས་ཞུ་བ་ནི། གཟིར་བཞིན་དུ་ནི་རབ་སྨྲས་པ། ཞེས་བྱ་བ་ལ་སོགས་པ་སྟེ། བཀའ་སྩོལ་ཅིག་ཅེས་པ་ཞུས་པའོ། །དེས་ནི་ཆོས་ཀྱི་འཁོར་ལོ་བསྐོར་བར་ཞུས་པ་སྟེ། དྲང་པོའི་དོན་ཏོ། །རབ་ཏུ་མི་བཟད་འཇིགས་པའི་གཟུགས། །ཞེས་པ་དང་། ཁམས་གསུམ་
འཁྲུག་པར་མཛད་པས་མཐོང་། །ཞེས་པ་དག་ནི་རང་གི་འཁོར་བརྗོད་ཀྱིས་མི་ལང་བ་རྣམས་ཞུ་བར་སྤོབས་པ་ཆུང་བའི་ཕྱིར། གཞན་ཟིལ་གྱིས་གནོན་པ་དག་མེད་པར་གསུངས་པའོ། །གང་ཚེ་ལྷ་དང་ལྷ་མིན་རྣམས། །སྐྲག་ནས་སྐྱབས་སུ་དོང་བ་ན། དེའི་ཚེ་འཇམ་དཔལ་དབྱངས་ཀྱིས་ནི། །
ཁྲོ་བོས་སླར་ཡང་ཞི་བར་འགྱུར། །ཞེས་པ་ནི་རང་གི་འཁོར་རྣམས་གསོང་པོར་སྨྲ་བར་འདོད་པར་རིག་ནས། བཞིན་འཛུམ་པར་མཛད་པའོ། །གཤིན་རྗེ་གཤེད་ཅེས་བྱ་བ་ཡང་། ཁྲོ་བོ་ཆེན་པོ་ཞི་བ་ལ། །ཞེས་གསུངས་པ་ནི། གཤིན་རྗེ་གཤེད་ཁྲོ་བོ་ཆེན་པོ་ཞི་བར་གྱུར་པ་ནི་འཇམ་དཔལ་