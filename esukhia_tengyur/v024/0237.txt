གསུམ་གྱི་སྟེང་དུ་ཨ་ལས་ཐོད་པ། དེའི་སྟེང་དུ་ཤུ་བི་མུ་མ་ར། ན་གོ་ཀུ་ད་ཧ། ཨོཾ་ཏྲཾ་ཨཾ་ཁཾ་ཧཱུཾ། ལཾ་མཾ་པཾ་ཏཾ་བཾ་རྣམས་བསམས་ཏེ། དེའི་སྟེང་དུ་ཨོཾ་དཀར་པོ་དང་ཨཱཿདམར་པོ་དང་ཧཱོཾ་ནག་པོ་རྣམས་སྟེང་དང་སྟེང་དུ་བསམས་ཏེ། ཨོཾ་བརྗོད་པས་
དེ་རྣམས་ལ་ཐིམ་པས་གོང་བུ་དཀར་པོ་ཅིག་ཏུ་སོང་བར་བསམ། ཨཱཿཞེས་བརྗོད་པས་དེ་རྣམས་ལ་ཐིམ་པས་དམར་པོ་ཧྲོལ་ཧྲོལ་ཅིག་ཏུ་སོང་བར་བསམ། ཧཱུཾ་ཞེས་བརྗོད་པས་དེ་རྣམས་ལ་ཐིམ་པའི་སྟོབས་ཀྱིས། དངུལ་ཆུའི་མདོག་ལྟ་བུར་སོང་བར་བསམ། དེ་ནས་
མདུན་དུ་ཆོས་འབྱུང་གྲུ་གསུམ་གྱི་ནང་དུ་པདྨ་འདབ་མ་བརྒྱད་པ་བསམས་ལ། འདབ་མ་བརྒྱད་ཀྱི་དཀྱིལ་དུ་འཁོར་ལོ་རྩིབས་དྲུག་པ་བསམ། དེ་ལ་དག་པ་གསུམ་བརྗོད་པས། འཁོར་ལོ་རྩིབས་དྲུག་ཏུ་ལྷ་མོ་དྲུག་དང་ལྟེ་བ་ལ་རྡོ་རྗེ་རྣལ་འབྱོར་མ་དང་། ཕ་རོལ་གྱི་འདབ་མ་བརྒྱད་
ལ་ཞིང་སྐྱོང་བརྒྱད་དང་བཅས་པ་བསམས་ལ། གཏོར་མ་དབུལ་བའི་སྔགས་ནི། ཨོཾ་ཤྲཱི་བཛྲ་ཡོ་གི་ནཱི་ཀརྨ་རཱུ་བི་ཎི་ཛྭ་ལ་མུ་ཁི་ནི། ཨོཾ་ཧྲཱིཿཁ་ཁ་ཁཱ་ཧི་ཁཱ་ཧི་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ། ཆེ་གེ་མོ་སྭ་སྟི་ཀྵ་མ་ཨ་རོ་ག་དེ་ཧི་དནྟ་ཡ། །ཨོཾ་དྷ་ཡ་ཤཱནྟིཾ་ཀུ་རུ་སྭཱ་ཧཱ། ཞེས་བྱ་བའི་སྔགས་ཀྱིས་
འཇིག་རྟེན་དང་འཇིག་རྟེན་ལས་འདས་པ་གཉིས་ཀ་ལ་དབུལ། དེ་ནས་ཡི་གེ་བརྒྱ་པ་བཏོན་ལ་གཤེགས་སུ་གསོལ་ལོ། །གཏོར་མའི་ཆོ་ག་ཨ་བྷི་ཡུ་ཀ་ཏས་མཛད་པ་རྫོགས་སོ། །{D1601}༄༅༅། །ལག་པའི་མཆོད་པ་བཞུགས། ། ༄༅༅། །རྣལ་འབྱོར་མ་འཁོར་གཙོར་
གྱུར་པ། །རྡོ་རྗེ་ཕག་མོ་ཕྱག་འཚལ་ཏེ། །ལག་པའི་མཆོད་པའི་ཆོ་ག་ནི། །ལུགས་ནི་ཇི་ལྟར་ཡང་དག་བསྡུ། །ཚོགས་ཀྱི་དཀྱིལ་འཁོར་ལ་སོགས་པའི་དུས་སུ་དཔལ་འཁོར་ལོ་སྡོམ་པའི་རྣལ་འབྱོར་དང་ལྡན་པའི་སྔགས་པས། ལག་པ་གཡོན་པའི་མཐེ་བོ་དང་། མཛུབ་མོ་དང་། གུང་མོ་
དང་། སྲིན་ལག་དང་། མཐེའུ་ཆུང་དང་། དེ་རྣམས་ཀྱི་སེན་མོ་རྣམས་ལ་རྡོ་རྗེ་སེམས་དཔའ་དང་། རྣམ་པར་སྣང་མཛད་དང་། འོད་དཔག་མེད་དང་། མི་བསྐྱོད་པ་དང་། རིན་ཆེན་འབྱུང་ལྡན་དང་། དོན་ཡོད་གྲུབ་པའི་རང་བཞིན་རྣམས་སོ། །{𰵏གོ་རིམས་,གོ་རིམ་}ཇི་ལྟ་བར་དཀར་པོ་དང་།