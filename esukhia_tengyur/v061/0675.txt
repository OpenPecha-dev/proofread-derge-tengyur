སླའོ། །དེ་ལྟར་རང་གི་ཕྱག་རྒྱ་ལ་སྙིང་གར་སྣ་ཚོགས་རྡོ་རྗེ་བསྒོམས་ནས་གར་སྔོན་དུ་འགྲོ་བས་བཅིང་ངོ་། །ལས་ཀྱི་ཕྱག་རྒྱའི་རྣམ་པ་ནི་གདན་ཞེས་པ་རང་ལྷའི་གདན་ཇི་ལྟ་བ་ལའོ། །སངས་རྒྱས་ཀུན་གྱི་བདག་ཅེས་པ་ནི་ཇི་ལྟར་བདག་ཉིད་ལྷའི་ང་རྒྱལ་
གྱི་ལྷ་རྣམ་པས་སོ། །བདག་ཅེས་པ་ནི་རང་ཉིད་ཀྱིས་འཆིང་བར་བྱའོ། །འཆིང་དུ་གཞུག་ཅེས་པ་གཞན་རྣམས་ཀྱིས་སོ། །མཐེའུ་ཆུང་མཐེ་བོས་ངེས་པར་བཅིང་། །ཞེས་པ་ནི་མཐེའུ་ཆུང་མཐེ་བོས་མནན་པ་ཅན་ནོ། །འདི་ཉིད་ལག་པ་གཡས་པ་ལས་སྐྱེས་པ་ལས་
དབང་པོའིའོ། །དེ་ཉིད་ཅེས་པ་ནི་སྡིགས་མཛུབ་དང་མཐེ་བོང་དག་གོ། །སོར་མོ་གཉིས་ནི་བསྒྲེང་བ་ཞེས་པ་ནི་སྡིགས་མཛུབ་དང་གུང་མོ་གཉིས་ལས་སྐྱེས་པའོ། །སྡིགས་མཛུབ་དང་མཐེ་བོང་དག་གིས་མཆོད་ཕྱིར་ཐོགས་ཀྱི་ཚུལ་ནི་ཚངས་པའི་ཕྱག་རྒྱའོ། །དབང་ལྡན་གྱི་གསལ་
ཤིང་གི་ཕྱག་རྒྱ་ཉིད་ནི་དྲག་པོའིའོ། །དེ་ཉིད་བར་མ་གསུམ་པ་ཊྚི་བའི་རྣམ་པ་རབ་ཏུ་བརྐྱང་བ་ནི་བགྲོད་དཀའ་མའིའོ། །སོར་མོ་ཐམས་ཅད་ཁར་སྣའི་རྣམ་པར་དཔྱངས་པ་ནི་ཚོགས་བདག་གིའོ། །དཀྱིལ་འཁོར་གྱི་ཚུལ་དུ་བྱ་བའོ། །ཡང་ལག་པ་གཉིས་ཀྱིས་འོད་ཟེར་རབ་ཏུ་སྟོན་
པར་བྱེད་པ་ནི་ཉི་མའིའོ། །འོད་ཀྱི་དཀྱིལ་འཁོར་གྱི་ཚུལ་ནི་ཐམས་ཅད་ཀྱིའོ། །གླུ་ལེན་པའི་ཚུལ་གྱིས་ཁར་ལག་པ་གཡོ་བར་བྱའོ། །གདེངས་ཀའི་ཚུལ་ཞེས་པ་མཐེ་བོང་གཉིས་ཕན་ཚུན་བཅིངས་ནས་སོར་མོ་ལྷག་མ་རྣམས་གདེངས་ཀའི་ཚུལ་གྱིས་བསྐུམ་པར་བྱའོ། །གར་ནི་སྡུད་
པའི་སྦྱོར་བ་ཡིས། །ཞེས་པ་ལ་སོགས་པ་རྣམས་ཀྱི་རྡོ་རྗེའི་གར་སྔོན་དུ་འགྲོ་བས་ཇི་སྐད་གསུངས་པའི་ཕྱག་རྒྱ་རྣམས་བཅིངས་ནས་གཞག་གོ། །དེ་དག་ཀྱང་དབྱངས་སྣ་ཚོགས་པར་བལྟ་བར་བྱའོ། །ལས་ཀྱི་སྦྱོར་བ་འབད་པ་ཡི། །ཞེས་བྱ་བ་ནི་བྱ་བའི་ལས་ལ་འབད་པ་རྣམས་
ཀྱིའོ། །དེ་ཁོ་ན་ཉིད་ཀྱི་ལམ་ལ་སོ་སོར་འདྲེས་པའི་ས་དོར་ཡང་ཕྱག་རྒྱ་<འགྲུ་,འགྲུབ་>བ་པོ་ཞེས་བསྟན་པ་གསུངས་པ། ཕྱག་རྒྱ་དོར་ནས་ཞེས་པ་ལ་སོགས་པ་སྟེ་(ད་‚དེ་)ལ་འདི་ནི་རིམ་པ་སྟེ། ཇི་ལྟ་བ་བཞིན་དུ་རང་གི་ལྷ་རྫོགས་པའི་རིམ་པས་དེའི་གཟུགས་ཀྱི་བདག་ཉིད་དུ་བལྟ་སྟེ། ཛཿཧཱུཾ་བཾ་ཧོཿཞེས་འདོན་