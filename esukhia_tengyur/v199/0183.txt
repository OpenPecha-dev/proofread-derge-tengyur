ལྔ་ལ་སོགས་པ་མཐོང་ན་བཀྲ་ཤིས་པའི་རྟགས་སོ། །བྱ་ཙ་ཤ་དང་། བྱ་རྒོད་དང་། བ་ར་དྭ་ཙ་དང་། རྨ་བྱ་དང་། ནེའུ་ལེ་དང་། ར་དང་འདི་རྣམས་གཡས་གཡོན་གང་ན་གནས་ན་རྟག་ཏུ་ཤིས་པ་ཡིན་ནོ། །འུག་པ་དང་། བྱི་ལ་དང་། སྦྲུལ་དང་།
འདི་རྣམས་གཡས་གཡོན་གང་ན་གནས་ན་ཡང་མི་དགེ་བ་ཡིན་ནོ། །ཁུ་བྱུག་དང་། གོ་ད་དང་། སྦྲུལ་དང་། རི་བོང་དང་། ཛི་བ་ཀ་རྣམས་ཀྱི་མིང་ཐོས་པ་ནི་དགེ་བ་ཡིན་ལ་མཐོང་བ་ནི་མ་རུངས་པར་བཤད་དོ། །དེ་བཞིན་དུ་དྲེད་དང་། སྤྲེའུའི་མིང་ཐོས་པ་ནི་ཤིས་ལ་མཐོང་བ་
ནི་མི་དགེ་བ་ཡིན་ནོ། །སྨན་པའི་འཕྲལ་བ་ལ་དབང་པོའི་གཞུ་བབས་པ་ནི་མི་དགེ་བ་ཡིན་ལ། མཐོང་བ་ནི་བཀྲ་ཤིས་པའི་མཚན་མ་ཡིན་ནོ། །སྣོད་གང་མེས་གང་བར་མཐོང་ན་ནི་བཟང་བ་ཡིན་ལ། དེ་ཉིད་ཆག་ཅིང་ནང་སྟོང་པར་མཐོང་བ་ནི་ངན་པར་བཤད་དོ། །དེ་ལྟར་གོང་གི་
མཚན་མ་ངན་པ་དེ་དག་མཐོང་ན་ནི་དོར་ཞིང་སྤང་བར་བྱའོ། །སྨན་པ་ལམ་དུ་འགྲོ་བའི་ཚེའམ། ནད་པའི་ཁྱིམ་དུ་འཇུག་ཁར་ཞོ་མ་ཉམས་པ་ལ་སོགས་པ་འོག་ནས་འབྱུང་བ་འདི་དག་མཐོང་ན་བཀྲ་ཤིས་པར་གཟུང་སྟེ། སྙིང་རྗེའི་བསམ་པ་ཉེ་བར་བཞག་ནས་འབད་པ་བྱས་པས་གསོ་བར་
བྱའོ། །དེ་ཡང་ཞོ་མ་ཉམས་པ་ལ་སོགས་པ་མཐོང་བ་དང་། ཐོས་པ་དང་། རེག་པ་ནི་མི་འཆི་བའི་མཚན་མ་སྟེ། གཞན་འབྲས་དང་། ཁྲེ་དང་། སྦྲང་རྩི་དང་། མར་དང་། སེན་རྩི་དང་། དངུལ་རྡོ་དང་། བུམ་པ་དང་། དྲིལ་བུ་དང་། མར་མེ་དང་། པདྨ་དང་། རྩྭ་དཱུར་བ་
དང་། ཤ་རློན་པ་དང་། ཉ་དང་། འབྲས་ཡོས་དང་། འབྲས་བུ་དང་། གཡོས་སྣ་ཚོགས་སྦྱར་བ་དང་། རིན་པོ་ཆེ་དང་། གླང་པོ་ཆེ་དང་། བུམ་པ་གང་བ་དང་། བུད་མེད་གཞོན་ནུ་དང་། རྒྱལ་པོས་གོ་འཕང་བསྟོད་ཅིང་ཐབས་དམ་པ་རྩལ་བའི་མི་དང་འཕྲད་པ་དང་། ལྷ་རྣམས་
མཐོང་བ་དང་། རྒྱལ་པོ་མཐོང་བ་དང་། མེ་ཏོག་སུ་མ་ན་དཀར་པོ་དང་། གོས་ཤིན་ཏུ་དཀར་བ་དང་། རྔ་ཡབ་དཀར་པོ་དང་། རྟ་དང་། དུང་དང་། སྐྱེས་བུ་དམ་པ་དང་། བྲམ་ཟེ་དང་། ཅོད་པན་ཅན་དང་། རྟ་བབས་དང་། གཡུང་དྲུང་དང་། ས་ཕྱོགས་མཐོན་པོ་དང་།