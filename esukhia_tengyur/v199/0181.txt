དང་། འདི་དག་ལ་ནོམ་པ་དང་། ཉུག་པ་དང་། རེག་པར་སྣང་བ་དང་། གཞན་ལག་པ་ནས་རས་བལ་ཐོགས་པ་དང་། དེ་བཞིན་དུ་ཕུབ་མ་དང་། ཞ་ཉེ་ནག་པོ་དང་། རུས་པ་དང་། རྩྭ་དང་། གཏུན་བརྡུང་དང་། རྡོ་དང་། ཕྱགས་མ་དང་། ཞིབ་མ་དང་། གོས་
ཀྱི་དུམ་བུ་དང་། ཐལ་བ་དང་། སོལ་བ་དང་། རས་ཀྱི་ཁ་ཚར་དང་། གཟིགས་མ་དང་། ཐག་པ་དང་། གཏུན་དང་། སྲང་དང་། ཞགས་པ་དང་། འདི་དག་ལག་ཏུ་ཐོགས་ཏེ་འོངས་པ་དང་། གཞན་ཡང་སྣོད་ཆག་པ་དང་། ཉམས་པ་ལ་སོགས་པ་ལག་ཏུ་ཐོགས་པའང་
རུང་སྟེ། མཚན་མ་དེ་དག་སྨན་པའི་མིག་སྔར་སྣང་ན་ནད་པ་ངེས་པར་འཆི་བའི་རྟགས་སོ། །གཞན་ཡང་ཉིན་ཞག་གི་བྱེ་བྲག་ལ་སོགས་པ་ལས་ཕོ་ཉའི་མཚན་མ་བསྟན་པ་ནི་འཕྲིན་པ་སྨན་པའི་གན་དུ་མཚན་ཕྱེད་ན་འོངས་པ་དང་། དེ་བཞིན་དུ་ཉི་མ་ཕྱེད་དང་། ཐོ་རངས་དང་།
དགོངས་དང་། གནམ་སྟོང་དང་། གཞན་ཡང་ཚེས་དྲུག་དང་། ཚེས་བཞི་དང་། ཚེས་དགུ་དང་། སྒྲ་གཅན་དང་། མཇུག་རིངས་ཤར་བའི་དུས་དང་། ཉི་ཟླ་གཟས་ཟིན་པའི་དུས་དང་། སྐར་མ་བྲ་ཉེ་དང་། སྨིན་དྲུག་དང་། སྐག་དང་། ཆུ་སྟོད་དང་། གྲེ་དང་།
ཁྲུམས་སྟོད་དང་། སྣྲུབས་དང་། སྐར་མ་དེ་རྣམས་དབང་བའི་ཉིན་ཞག་ལ་ཕོ་ཉ་འོངས་ཏེ་ནད་པའི་དོན་དུ་ཤོག་ཤིག་ཅེས་བྱ་བ་ལ་སོགས་པའི་ཚིག་གིས་འགུགས་པར་བྱེད་ན་ཡང་མི་དགེ་བའི་རྟགས་ཏེ། སྨན་པས་བགྲོད་པར་བྱ་བའི་གནས་མ་ཡིན་ནོ། །སྨན་པ་ནད་པའི་གན་
དུ་ཆས་པའི་ཚེ་ལམ་ཀར་འདི་དག་མཐོང་བ་འམ་ཐོས་པ་ནི་མི་འགྲུབ་པའི་མཚན་མ་སྟེ། དབང་པོ་མ་ཚང་བའི་མི་དང་། མི་རོའམ་མི་རོའི་རྒྱན་གྱིས་བརྒྱན་པ་མཐོང་བ་དང་། ཐག་པ་ལ་སོགས་པ་ཆད་པ་དང་། གོས་ལ་སོགས་པ་ཚིག་པ་དང་། སྣོད་ཆག་པ་ལ་སོགས་
པའི་སྒྲ་ཐོས་པ་དང་། མི་རོ་དྲི་མི་ཞིམ་པའམ། རེག་པ་ཡང་ཤས་ཆེར་རྩུབ་པ་དང་། གཞན་ཡང་དེ་དག་འདྲ་བའི་མི་དགེ་བའི་མཚན་མ་མཐོང་ངམ་ཐོས་ན་མི་དགེ་བའི་རྟགས་སོ། །གཞན་ཡང་ལམ་དུ་ཧ་ཧ་ཞེས་བྱ་བའི་སྒྲ་དང་། གཅིག་ལ་གཅིག་བརྡེག་པ་དང་། འཐབ་པའི་