ཚད་པ་དང་། འདི་རྣམས་བཟོད་པ་དང་། གཞན་ཡང་བློ་དང་ལྡན་པ་དང་། སྙིང་སྟོབས་ཆེ་བ་དང་། དམ་བཅས་པ་བརྟན་པ་དང་། གཞན་དུ་ཁྲེ་དང་། དཱུར་བ་དང་། འདམ་བུའི་མྱུ་གུ་དང་། མཚོན་དང་། གི་ཝང་དང་། པདྨ་དང་། གསེར་དང་།
དེ་དག་གི་མདོག་གང་ཡང་རུང་བར་སྣང་བ་ནི་བད་ཀན་གྱི་རང་བཞིན་ནོ། །ལག་ངར་གཉིས་ལ་འཕྱང་བ་དང་། བྲང་རྒྱས་ཤིང་ཡངས་པ་དང་། དཔྲལ་བའི་དབྱེས་ཆེ་བ་དང་། སྐྲ་མཐུག་ཅིང་མདོག་སྔོ་བ་དང་། ལུས་རྩུབ་པ་དང་། ལུས་ཤ་སྙོམས་པ་དང་། ཡན་ལག་
ཐམས་ཅད་ལེགས་པར་འབྱེས་པ་དང་། ལུས་མཛེས་པ་དང་། མདངས་དང་ལྡན་པ་དང་། འདོད་ཆགས་སྤྱོད་པའི་ནུས་པ་དང་ལྡན་པ་དང་། དེ་བཞིན་དུ་བཅུད་དང་། ཁུ་ཆུ་དང་། བུ་ཚ་མང་བ་དང་། གཡོག་འཁོར་མང་བ་དང་། ཆོས་ལ་དགའ་བ་དང་། ཚིག་འཇམ་པོར་
སྨྲ་བ་དང་། དགྲ་ལྟ་བུ་གནོད་པར་བྱེད་པ་ལ་སེམས་ལ་དམ་དུ་འཛིན་ཅིང་འཕྲལ་མི་སྨྲ་བ་དང་། གླང་པོ་ཆེའི་མཆོག་ར་རོ་བ་ལྟ་བུའི་འགྲོས་སུ་འགྲོ་བ་དང་། འབྲུག་གི་སྒྲ་དང་། རྒྱ་མཚོ་ཆེན་པོ་དང་། རྫ་རྔ་དང་། སེང་གེའི་སྐད་ལྟ་བུ་ཡོད་པ་དང་། དྲན་པ་དང་། བྱ་བ་ལ་
མངོན་པར་བརྩོན་པ་དང་། དུལ་བ་དང་། བྱིས་པའི་གནས་སུ་ཡང་ཤས་ཆུང་ངུ་ངུ་བ་དང་། ལྟོ་འདུན་ཆུང་བ་དང་། ཟས་ཁ་བ་དང་། བསྐ་བ་དང་། ཚ་བ་དང་། དྲོ་བ་དང་། རྩུབ་པ་དང་། ཉུང་ངུ་ཟོས་ཀྱང་སྟོབས་དང་ལྡན་པ་དང་། གཞན་ཡང་མིག་ཡངས་ཤིང་
སྣུམ་ལ་དཀྱུས་རིང་བ་དང་། གསལ་བ་དང་། ཤིན་ཏུ་དཀར་བ་དང་། རྫི་མ་གནག་ཅིང་མཐུག་པ་དང་། སྐད་གསང་ཆུང་བ་དང་། སྤྲོ་རིང་བ་དང་། བཟའ་བཏུང་ཉུང་ངུ་ཟ་ཞིང་འཐུང་བ་དང་། འདོད་པ་ཆུང་བ་དང་། ཚེ་རིང་བ་དང་། ནོར་མང་བ་དང་། ཐག་རིང་པོ་ལ་བློ་འཇུག་པ་
དང་། སྦྱིན་གཏོང་ཆེ་བ་དང་། དད་པ་ཆེ་བ་དང་། བློ་ཟབ་པ་དང་། མཐོང་བ་ཆེ་བ་དང་། བཟོད་པ་དང་ལྡན་པ་དང་། ངང་ཚུལ་བཟང་བ་དང་། གཉིད་ཆེ་བ་དང་། ལས་ཀྱི་མཐའ་རིང་བ་དང་། བྱས་པ་གཟོ་བ་དང་། བསམ་པ་དྲང་བ་དང་། མཁས་པ་དང་། གཟུགས་བཟང་བ་