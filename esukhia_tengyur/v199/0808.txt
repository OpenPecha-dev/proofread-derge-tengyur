ཚ་བ་དང་སྐྲང་བ་ལ་སོགས་པའི་ནད་ཞི་བ་དང་། པདྨའི་སྙིང་པོ་ཞེས་བྱ་བའི་ནད་རྨའི་ནང་དུ་འབྱུང་སྟེ། དེ་ལ་ནི་དང་པོ་ལེ་བརྒན་རྩིའི་མེ་ཏོག་དང་། བ་བླ་དང་། གཙང་སྨན་ཁྲོན་བུ་དང་། ཐི་བའི་རྟུག་པ་དང་། དུར་བྱིད་དང་། རྒྱམ་ཚ་དང་། དནྟི་དང་། དེ་རྣམས་སྦྱར་བས་རྨ་ལ་བསྐུས་ན་
པདྨའི་སྙིང་པོ་ཞེས་བྱ་བའི་ནད་འབྱིན་པར་བྱེད་དོ། །ཡང་ན་ཨུཏྟ་མ་ཀ་ནི་རིའི་རྩ་བ་དང་། སྨྱུག་མའི་ཤུན་པ་འམ། ཡང་ན་རྒྱམ་ཚ་དང་། རུ་རྟ་དང་། དནྟི་དང་། པུ་ཙེ་ཤེལ་དང་། དེ་རྣམས་ཞོ་དང་ལྷན་ཅིག་སྦྱར་བ་འམ། ཡང་ན་ར་ཙ་ཀོ་ཤ་ཏ་ཀིའི་རྩ་བ་དང་། ཕབས་གཉིས་དར་བ་
དང་ལྷན་ཅིག་སྦྱོར་བའམ། སྦྱོར་བ་དེ་དག་གང་ཡང་རུང་བས་བསྐུ་བར་བྱས་ན། པདྨའི་སྙིང་པོ་ཞེས་བྱ་བའི་ནད་འབྱིན་པར་བྱེད་དོ། །དེའི་དུས་སུ་དུག་འཇོམས་པའི་སྨན་གྱིས་ཉམས་བརྟ་བར་བྱ་སྟེ། དེ་ཡང་སྣུམ་གྱི་བྱ་བ་མ་ལུས་པ་དང་། མར་རྣམས་ལེགས་པར་སྤྱད་དོ། །
དུག་གི་ནད་ཀྱིས་ཟིན་པ་ལ་ནི་ཏིལ་མར་བླུད་ཅིང་བསྟེན་ན་དུག་འཕེལ་ཞིང་རྒྱས་པར་འགྱུར་ཏེ་ཇི་ལྟར་རྩྭ་ལ་མེ་མཆེད་པ་བཞིན་ནོ། །བ་ལུ་དང་། ཀང་ཀ་ཏ་དང་། ཐལ་ཏྲེས་དང་། གླ་སྒང་དང་། ཤ་རྩི་དང་། སྱོ་ན་ཀ་དང་། ཉ་ལྕིབས་དང་། ཨུཏྤལ་སྔོན་པོ་དང་། རྒྱ་སྤོས་དང་།
ཤིང་མངར་དང་། ཤིང་ཚ་དང་། ན་ཀུ་ལི་དང་། ཤུག་པ་དང་། པོ་སོན་ཆའི་རྐང་དང་། དེ་རྣམས་ལྷན་ཅིག་སྦྱར་བ་འམ། ཡང་ན་སྐྱེར་བ་དང་། འབྲས་གང་དང་། སརྦ་ལོ་ཙ་ན་དང་། པི་པི་ལིང་དང་། བཅའ་སྒ་དང་། པི་པི་ལིང་གི་རྩ་བ་དང་། ཙི་ཏྲ་ཀ་དང་། བ་ར་ན་དང་། ཨ་ཀ་རུ་དང་། བིལ་
བ་དང་། པ་ཏ་ལི་དང་། ནིམ་པ་དང་། རུ་རྟ་དང་། ཤེ་ལུ་དང་། ནཱ་ག་གེ་སར་དང་། དེ་རྣམས་ལྷན་ཅིག་སྦྱར་བ་འམ། ཡང་ན་བིལ་བ་དང་། ཙནྡན་དང་། རྒྱ་སྤོས་དང་། ཨུཏྤ་ལ་དང་། བཅའ་སྒ་དང་། པི་པི་ལིང་དང་། ལྕམཾ་མ་དང་། བཅུང་ལྕམ་དང་། རུ་རྟ་དང་། ཉ་ཕྱིས་དང་། ཤལ་མ་ལི་
དང་། འབྲས་བུ་གསུམ་དང་། བ་ཏི་ལ་དང་། ག་བྲའི་རྩ་བ་དང་། སེན་དུ་བ་ར་དང་། ཀ་ར་གྷ་ད་དང་། ཤིང་ཚ་དང་། དེ་རྣམས་ལྷན་ཅིག་སྦྱར་བ་འམ། སྦྱོར་བ་དེ་དག་གང་ཡང་རུང་བ་བཏུང་བ་དང་། མིག་སྨན་དང་། སྣར་བླུགས་པ་དང་། བྱུག་པ་དང་། བླུགས་པ་ལ་སོགས་པ་བྱས་ན་དུག་