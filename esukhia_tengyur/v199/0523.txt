ཡུངས་དང་། ཀ་ར་ཉྫའི་འབྲས་བུ་དང་། སྐྱེར་པའི་ཤུན་པ་དང་། སུ་མ་ནའི་ལོ་མ་དང་། འདི་རྣམས་ཀྱི་ཕྱེ་མ་ལྡེ་གུར་བྱས་པས་བསྐུས་ན་ཡང་མཛེ་ནད་འཇོམས་པར་ཀུན་གྱིས་མངོན་སུམ་དུ་མཐོང་ཞིང་གྲགས་པ་ཡིན་ནོ། །ཤྲི་ཤའི་ཤུན་པ་དང་།
རས་བལ་གྱི་མེ་ཏོག་དང་། དོང་གའི་ལོ་མ་དང་། མོན་སྲན་སྡེའུ་དམེ་རུའི་རྩ་བ་དང་། ལོ་མར་བཅས་པ་དང་། འདི་བཞི་བཏགས་པའི་ཕྱེ་མའི་ལྡེ་གུས་བསྐུས་ན་ཡང་ཕན་ནོ། །ནིམ་པ་དང་། སེར་པོ་རྣམ་གཉིས་དང་། བྱེའུ་རུག་པ་དང་། པ་ཏོ་ལ་དང་། རུ་རྟ་དང་།
ཨ་ཤྭ་གནྡྷ་དང་། ཐང་ཤིང་དང་། ཤི་ཀྲུ་དང་། ཡུངས་ཀར་དང་། གཡེར་མ་དང་། འུ་སུ་དང་། བླ་བ་ཞེས་བྱ་བ་ཀུ་ཊན་ན་ཊ་དང་། ཙནྡན་དང་འདི་རྣམས་ཆ་སྙོམས་པའི་ཕྱེ་མ་དར་བ་དང་བཏགས་ཏེ། ཐོག་མར་ཏིལ་མར་གྱིས་ལུས་བྱུགས་ལ། དེ་ནས་ལྡེ་གུ་དྲིལ་བ་
བྱས་ན་མཛེ་ནད་གཡའ་བ་དང་། འབྲུམ་བུ་དང་། འབྲུམ་བུ་ཕྲ་མོ་དང་། མཛེ་དང་སྐྲངས་པ་རྣམས་ཞི་བར་འགྱུར་རོ། །ཡང་ན་གླ་སྒང་དང་། སྐྱེར་ཁཎྜ་སྐམ་པོ་དང་། སྐྱེར་པ་དང་། ནག་ཚུར་དང་། ཀམ་པི་ལྱ་དང་། རུ་རྟ་དང་། སེང་ཕྲོམ་དང་། མུ་ཟི་དང་། སྲ་རྩི་
པོག་དང་། བྱི་དང་ག་དང་། ལྡོང་རོས་དང་། བ་བླ་དང་། ཀ་ར་བཱི་རའི་ཤུན་པ་དང་། འདི་རྣམས་ཕྱེ་མར་བྱས་ལ་སྔར་ཏིལ་མར་གྱིས་ལུས་བསྐུས་པའི་སྟེང་དུ་བཏབ་ན། ཤུ་བ་དང་། གཡན་པ་དང་། འབྲུམ་བུ་ཕྲ་མོ་དང་། ཁྱི་རྔོ་དང་རྐང་ཤུ་ལ་སོགས་པའི་འདུས་པའི་
ནད་སེལ་བར་བྱེད་དོ། །ཤྲི་ཁཎྜའི་ཤིང་གི་སྡོང་བུའི་ནང་དུ་ཡུངས་ཀར་བཏགས་པ་བཅུག་སྟེ། རྫ་སླང་གི་ནང་དུ་མེ་མི་ཆེ་བ་ལ་བཙོས་ལ། དེ་ལས་ལྡེ་གུར་བྱས་པས་བསྐུས་ན་རྐང་ཤུ་སེལ་བར་བྱེད་དོ། །ཇི་ལྟར་འདོད་ཆགས་ཀྱིས་ཟིལ་གྱིས་ནོན་པ་དག་ངོ་ཚ་སྤངས་
པ་བཞིན་ནོ། །ལྡོང་རོས་དང་། བ་བླ་དང་། ན་ལེ་ཤམ་དང་། དེ་རྣམས་ཏིལ་མར་དང་། ཤིང་ཨ་རྐའི་འོ་མ་དང་སྦྱར་བ་བསྐུས་ན། མཛེ་འཕྲོག་པར་བྱེད་དོ། །དེ་བཞིན་དུ་ཀ་རཉྫ་དང་། ཙཀྲ་མར་ད་དང་། རུ་རྟ་དང་། དེ་རྣམས་བ་གཅིན་དང་བཏགས་པ་འཐུངས་ན་ཡང་