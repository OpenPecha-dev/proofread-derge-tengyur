གདོན་རྣམ་པ་ལྔ་ནི། སྐེམ་བྱེད་ཀྱི་གདོན་དང་། བྱི་ཤ་ཀ་ཞེས་བྱ་བ་དང་། ལུག་མགོ་ཅན་གྱི་གདོན་དང་། ཁྱིའི་གདོན་དང་། ཡི་དྭགས་ཀྱི་གདོན་ནི་ལྔ་པོ་དེ་དག་གོ། །བུད་མེད་ཀྱི་གཟུགས་ཅན་གྱི་གདོན་ནི་བྱའི་གདོན་དང་། སྲུལ་པོའི་གདོན་དང་། སྲུལ་པོ་བསིལ་བྱེད་ཀྱི་གདོན་
དང་། སྲུལ་པོ་མཐོང་བྱེད་ཅེས་བྱ་བའི་གདོན་དང་། གདོང་འཁུར་བ་ལྟ་བུའི་གདོན་དང་། ནམ་གྲུའི་གདོན་དང་། ནམ་གྲུ་སྐེམ་པའི་གདོན་དང་། བདུན་པོ་དེ་དག་གོ། །གདོན་དེ་རྣམས་ཀྱིས་ཐོག་མར་ཟིན་པའི་སྤྱིའི་རྟགས་ནི་རྟག་ཏུ་ངུ་བ་དང་། རིམས་ཀྱིས་འདེབས་པ་དང་། སྔང་བ་དང་། གླལ་བ་དང་། སྨིན་
མ་འདེགས་པ་དང་། དམན་པར་འདུག་བ་དང་། ཁ་ནས་ལྦུ་བ་འཛག་པ་དང་། གྱེན་དུ་ལྟ་བ་དང་། མཆུ་ལ་སོས་འདེབས་པ་དང་། མཚན་མོ་གཉིད་མི་ལོག་ཅིང་ངུ་བ་དང་། འཁུན་པ་དང་། ནུ་ཞོ་མི་འདོད་པ་དང་། སྐད་འགྱུར་བ་དང་། རང་གི་མ་མའི་ལུས་ལ་གློ་བུར་སེན་མོས་འབྲད་
པ་རྣམས་ཏེ་དེ་དག་ནི་གདོན་སྤྱིའི་མཚན་མ་ཡིན་ནོ། །དེ་ལ་སྐེམ་བྱེད་ཀྱི་གདོན་གྱིས་ཟིན་བའི་རྟགས་ནི་མིག་ཡ་གཅིག་མཆི་མ་འཛག་ཅིང་ཡང་དང་ཡང་མགོ་སྤྲུགས་པ་དང་། ལུས་ཀྱི་གཞོགས་ཕྱེད་ཉམས་པ་དང་། ལུས་ཀྱི་ཁོང་རེངས་པ་དང་། རྔུལ་བ་དང་། གཉའ་བ་མཐོན་པོར་
འདེགས་པ་དང་། སོ་འཁྲིགས་པ་དང་། ནུ་ཞོ་མི་འདོད་པ་དང་། སྔང་བཞིན་དུ་ངུ་བ་དང་། སྐད་འགགས་པ་དང་། ཁ་ཡོ་བར་འགྱུར་བ་དང་། ཁ་ཆུ་འཛག་པ་དང་། ཤས་ཆེར་བར་སྣང་ལ་ཁ་ལྟ་བ་དང་། ཁྲག་དང་ཞག་གི་དྲི་བྲོ་བ་དང་། རྟག་ཏུ་སྐྱོ་ཞིང་ཡིད་མི་བདེ་བ་དང་།
བྱིས་པ་དེ་ཡང་དང་ཡང་ཁུ་ཚུར་འཆང་བ་དང་། མིག་དང་ཟ་འགྲམ་དང་། སྨིན་མ་ཡ་གཅིག་འགུལ་བ་དང་མིག་གཉིས་ཀ་དམར་བ་རྣམས་ཡིན་ཏེ། དེས་ཟིན་ན་ནི་ངེས་པར་ལུས་ཉམས་པའམ་འཆི་བར་འགྱུར་རོ། །དེ་ལ་བྱི་ཤ་ཀའི་གདོན་གྱིས་ཟིན་པའི་རྟགས་ནི་འདུ་ཤེས་ཉམས་པ་དང་།
སྐྲ་ཡང་དང་ཡང་འབལ་བ་དང་། མགོ་འདུད་ཅིང་གཉའ་བ་གུག་པ་དང་། གླལ་ཞིང་རྐྱོང་བར་བྱེད་པ་དང་། བཤང་གཅི་འབྱུང་བ་དང་། དབུ་བས་སློན་པ་དང་། ནམ་མཁའ་ལ་ལྟ་བ་དང་། ལག་པ་དང་། སྨིན་མ་དང་རྐང་པ་རྣམས་ཀྱིས་གར་བྱེད་པ་དང་། རང་གི་ལྕེ་དང་ནུ་མ་ལ་སོས་འདེབས་