པ་མརྒ་དང་། ཐང་ཤིང་ཞོ་ག་ཆུ་དང་སྦྱར་བ་འམ། ཡང་ན་སེང་ལྡེང་དང་། ཤིང་དྭ་བ་འམ། ཡང་ན་དན་ཏི་དང་། དྲ་བན་ཏིའམ། ཡང་ན་རྒྱ་སྐྱེགས་དང་། སྐྱེར་ཁཎྜ་འམ། ཡང་ན་སུག་སྨེལ་དང་། པུརྣ་བའམ། སྦྱོར་བ་དྲུག་པོ་དེ་རྣམས་ལས་གང་ཡང་རུང་བའི་ཕྱེ་མ་
ཞོ་ག་ཆུ་དང་སྦྱར་བ་བསྐུས་ན། རླུང་དང་བད་ཀན་ལས་གྱུར་པའི་མཛེ་ནད་སེལ་ཏོ། །ཛ་ལ་ཞེས་བྱ་བ་བཱ་ལུ་ཀ་དང་། བྷ་བྱ་ཞེས་བྱ་བ་རུ་རྟ་དང་། ནཱ་ག་གེ་སར་དང་། གནྡྷ་བྷ་དྲ་དང་། ཙནྡན་དང་། ཨུ་ཤི་ར་དང་། དེ་རྣམས་གོང་མའི་ཆ་རེས་བསྐྱེད་པའི་ཕྱེ་མ་ལྡེ་གུར་བྱས་ཏེ་བསྐུས་ན།
བད་ཀན་དང་མཁྲིས་པ་ལས་གྱུར་པའི་མཛེ་ནད་སེལ་ཏོ། །མཛེ་ནད་ལུས་ཚ་བ་དང་བཅས་པ་ལ་ནི། གོང་དུ་སྨོས་པའི་ཏིག་ཏའི་སྨན་མར་དང་། མར་ལན་བརྒྱར་བཀྲུས་པ་དང་། ཏིལ་མར་དང་ཙནྡན་དང་། ཤིང་མངར་དང་། པྲ་པུཎྜ་རཱི་ཀ་དང་། ཨུཏྤ་ལ་དང་། ཚུལ་བཞིན་
བསྐོལ་བའམ། འདི་རྣམས་གང་ཡང་རུང་བས་བསྐུས་ན་ཕན་ནོ། །གང་གི་ལུས་འདྲུལ་ཞིང་ཡན་ལག་ཆད་པ་དང་། ལུས་ཚ་བ་དང་། འབྲུམ་བུ་བྱུང་བ་དང་། པགས་པ་མྱགས་པ་དང་བཅས་པ་ལ་ནི་བསིལ་བའི་བྱུག་པ་དང་། བླུགས་པ་དང་། གཏར་ག་དང་། བཀྲུ་སྨན་
དང་། ཏིག་ཏའི་སྨན་མར་རྣམས་བྱིན་ན་ཕན་ནོ། །སེང་ལྡེང་དང་། བ་ཤ་ཀ་དང་། ནིམ་པ་དང་། དུག་མོ་ཡུངས་དང་། འབྲས་བུ་གསུམ་དང་། བྱི་དང་ག་དང་། སླེ་ཏྲེས་དང་། འདི་རྣམས་བ་གཅིན་དང་སྦྱར་བས་ནང་དང་ཕྱི་རོལ་ནས་བཏུང་བ་དང་། བླུགས་པ་ལ་སོགས་
པ་བྱས་ན། སྲིན་བུ་ལས་གྱུར་པའི་མཛེ་ནད་འཇོམས་སོ། །དེ་ལ་རླུང་ཤས་ཆེ་བའི་མཛེ་ནད་ལ་ནི་ཐོག་མར་སྨན་མར་བྱའོ། །བད་ཀན་ལས་གྱུར་པའི་མཛེ་ནད་ལ་ནི་ཐོག་མར་སྐྱུག་སྨན་གཏང་ངོ་། །མཁྲིས་པ་ལས་གྱུར་པ་ལ་ནི། དང་པོ་གཏར་གས་ཁྲག་དབྱུང་བ་དང་
བཀྲུ་སྨན་རྣམས་བྱའོ། །དེ་ལ་མཛེ་ནད་ཐམས་ཅད་ལ་ཁྲག་གི་ཉེས་པ་མེད་ཅིང་། སློན་ཁྲུས་ཀྱིས་ཁོང་དག་ན་ནི། གོང་དུ་སྨོས་པའི་བསྐུ་བྱུག་ལ་སོགས་པའི་སྨན་བྱས་ན། དེ་མ་ཐག་ཕན་པར་འགྱུར་གྱི་ཁྲག་གི་ཉེས་པ་དང་བཅས་ཤིང་ཁོང་མ་དག་ན་ནི་དེ་ལྟར་མ་ཡིན་ནོ། །དེ་ལྟར་