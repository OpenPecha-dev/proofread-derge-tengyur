སྨན་ལྡེ་གདོང་པ་བསྐུ་བའི་ཚད་ནི་རྣམ་གསུམ་སྟེ་སོར་བཞི་ཆའམ་སུམ་ཆའམ་སོར་གྱི་ཆ་གཉིས་ཙམ་གྱིས་སྟུག་རྔམས་དེ་ཙམ་དུ་བསྐུའོ། །གདོང་སྨན་མ་སྐམས་ཀྱི་བར་དུ་གདོང་ལ་ཆགས་ཏེ་ཕན་ནོ། །སྐམས་ན་པགས་པའི་ཤ་མཐང་ལ་གནོད་ཀྱིས་ཆུས་སྦངས་
ལ་ཁྲུས་ཤིག །བརྐུས་པའི་རྗེས་ལ་མར་རམ་ཏིལ་མར་གྱིས་གདོང་བསྐུས་ལ། ལྡེ་གུས་དྲིལ་ལ་ཕྱིས་ཤིག །གདོང་སྨན་ལྡེ་གུ་དེ་ལྟར་བྱུགས་ན་ཉིན་པར་ཉལ་བ་དང་དྲག་ཏུ་སྨྲ་བ་དང་སྨྲ་བ་མང་བ་དང་། མེ་ཚ་བའམ་ཉི་མ་འདེ་བའམ་བུད་མེད་ལ་ཉལ་བ་འམ་འགྲོ་བའི་བག་ཏུ་མི་
རུང་ངོ་། །དེ་ལྟར་གདོང་ལ་སྨན་གྱིས་བསྐུ་ལེགས་ན་དུས་ལ་མ་བབ་པར་སྐྲ་དཀར་པོར་གྱུར་པ་འམ་དཔུང་པ་ལྷུང་སྟེ་བསྐྱོད་མི་ནུས་པ་དང་གཉེར་མ་མང་བ་དང་། མིག་རབ་རིབ་ཀྱིས་ཁྱེར་བ་དང་། གདོང་པ་ཁབས་ཡོད་པ་དང་། མིག་ནད་སྔོན་པོར་གྱུར་པ་འདི་རྣམས་སེལ་ཏེ་ཕན་ནོ། །
སྨན་ལྡེ་གུས་བྱུག་ཏུ་མི་རུང་བའི་དམིགས་ནི་ཆམ་པས་བཏབ་པ་དང་། ཁ་ཟས་མ་ཞུ་བ་དང་། སྨན་སྣར་བཏང་བ་ལྟ་བུ་དང་། རྙིལ་བ་དང་འགྲམ་པ་ན་བ་དང་། ཟས་ཡི་གར་མི་འོང་བ་དང་། མཚན་མོ་གཉིད་མ་ལོག་པར་གྱུར་པ་འདི་རྣམས་ལྟ་བུ་ལ་སྨན་བསྐུར་མི་རུང་ངོ་། །དེ་ལ་
གདོང་བསྐུ་བའི་སྨན་ལྡེ་གུ་ནི་རྒྱ་ཤུག་གི་ནང་རྐང་དང་བ་ཤ་ཀའི་རྩ་བ་དང་ཤ་བ་རའི་སེང་ཕྲོམ་དང་། ཡུངས་ཀར་འདི་རྣམས་ནི་དགུན་གྱི་ལྡེ་གུས་བྱུག་པའོ། །ཀཎྜ་ཀ་རིའི་རྩ་བ་དང་། ཏིལ་ནག་པོ་དང་། སྐྱེར་པའི་རྩ་བ་དང་། ཤིང་ཚ་དང་། ནས་རྨེའུ་དང་། འདི་རྣམས་ནི་དགུན་
སྨད་ཀྱི་ལྡེ་གུས་བསྐུ་བའོ། །རྩྭ་དཱུར་བའི་རྩ་བ་དང་། ཙནྡན་དང་། ཨུ་ཤི་ར་དང་། ཤིང་ཤི་རི་ཤ་དང་། ཤ་ཏ་པུཥྤ་དང་། འབྲས་དང་འདི་རྣམས་དཔྱིད་ཀྱིའོ། །མེ་ཏོག་ཀུ་མུ་ད་དང་ཨུཏྤ་ལ་དང་། ཀ་ལྷ་ར་དང་། རྩྭ་དཱུར་བ་དང་། ཤིང་མངར་དང་། ཙནྡན་དང་འདི་རྣམས་ནི་
སོས་ཀའི་ཚེ་བསྐུའོ། །ཀ་ལི་མ་ཀ་དང་། ཏིལ་དང་། ཨུ་ཤི་ར་དང་། སྤང་སྤོས་དང་། རྒྱ་སྤོས་དང་། ཤུག་པ་དང་། འདི་རྣམས་དབྱར་གྱི་ཚེ་བསྐུའོ། །བལ་བུ་དང་། ཀུན་ཏྲ་པུན་ཏྲ་ཧ་དང་། ཤིང་མངར་དང་། སཔྟ་པརྞི་དང་། རྒྱ་སྤོས་དང་། འདི་རྣམས་ནི་སྟོན་གྱི་ལྡེ་གུ་བསྐུ་