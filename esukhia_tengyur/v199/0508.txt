དམར་པོ་ཅན་དང་། ནག་ཏ་མ་ལ་དང་། ཨརྐ་བསྐོལ་བའི་ཆུས་ཁྲུས་བྱའོ། །ཡན་ལག་ཕྱོགས་གཅིག་སྐྲངས་པ་ལ་ནི་བ་སྤྲུ་བ་དང་། ཀ་ར་བཱི་ར་དང་། ཀིང་ཤུ་ཀ་དང་། བྱི་ཤ་ལ་དང་། འབྲས་བུ་གསུམ་དང་། སེང་ཕྲོམ་དང་། ན་ལི་ཀ་ཞེས་བྱ་བ་ཀ་པོ་ད་ཙ་ར་ན་དང་།
ཐང་ཤིང་དང་། སྤང་སྤོས་དང་། ཀོ་ཤ་ཏ་ཀི་དང་། བོང་ང་དཀར་པོ་དང་། ཏ་ལའི་ལོ་མ་དང་། ཛ་ཡན་ཏི་ཞེས་བྱ་བ་ཏང་ག་རི་དང་། འོལ་མ་སེ་དཀར་པོ་དང་། ཀ་ཀ་ད་ནི་དང་། སཱ་ལའི་ཤིང་དང་། དབྱི་མོ་དང་། བྲི་ཤ་ཀར་ནི་དང་། བྲི་ཏི་དང་། རིད་དྷི་དང་། ཧསྟི་ཀར་
ཎ་ཞེས་བྱ་བ་ཨེ་རཎྜ་དང་། འདི་རྣམས་བཏགས་པའི་ཕྱེ་མ་ཆུ་དྲོ་འཇམ་ཙམ་དང་ལྡེ་གུར་བྱས་ཏེ་བསྐུས་ན་ཕན་ནོ། །རླུང་ལས་གྱུར་པའི་འོར་ནད་སྐྲངས་པ་ལ་ནི་ཟླ་བ་ཕྱེད་ཀྱི་བར་དུ་དུར་བྱིད་དང་མར་སྦྱར་བ་འམ་ཡང་ན་ཨེ་རཎྜའི་མར་འབའ་ཞིག་བཏུང་ངོ་། །རླུང་གིས་
རྟུག་པ་འགགས་པ་ལ་ཡང་སྦྱོར་བ་དེ་ཉིད་བྱའོ། །ཨེ་རཎྜའི་མར་འོ་མ་འམ་ཤ་ཁུ་དང་ལྡན་བར་ཟས་ཀྱི་གོང་དུ་བཟའོ། །རླུང་གི་སྐྲངས་ནད་ལ་ནི་རླུང་འཇོམས་པའི་སྨན་གྱིས་བསྐུ་བྱུག་བྱའོ། །ཡན་ལག་ཕྱོགས་གཅིག་སྐྲངས་པ་ལ། ཁ་ལུད་དང་། ཨག་ནི་མན་ཐ་
དང་། སྤང་སྤོས་དང་། བཅའ་སྒ་དང་། ཐང་ཤིང་དང་། དེ་རྣམས་ཀྱི་ལྡེ་གུས་བསྐུའོ། །མཁྲིས་པ་ལས་གྱུར་པའི་འོར་ནད་ལ་ནི་ཏིག་ཏའི་སྨན་མར་རམ། ནྱ་གྲོ་དྷའི་སྡེ་ཚན་མར་དང་བསྐོལ་བས་བསྐུའོ། །སྐོམ་དད་ཆེ་བ་དང་། རྨོངས་བག་ཏུ་འདུག་པ་དང་། ལུས་ཚ་
བ་ལ་ནི་འོ་མ་དང་མར་དང་བྱུག་པ་དང་བསྐུ་བ་གྲང་མོ་བྱས་པས་རབ་ཏུ་ཕན་ནོ། །ཡང་ན་པ་ཏོ་ལའི་རྩ་བ་དང་། ཀྱི་ལྕེ་བ་དང་། ཤིང་མངར་དང་། པུ་ཙེ་ཤེལ་དང་། ཨ་རུ་ར་དང་། ཐང་ཤིང་དང་། སྐྱེར་བ་དང་། ཙནྡན་དང་། དན་ད་དང་། བི་ཤ་ལ་དང་། ལྕང་མ་དང་།
པི་པི་ལིང་དང་། འདི་རྣམས་མར་དང་ལྷན་ཅིག་བསྐོལ་ཏེ་འཐུངས་ན་ཁོང་པ་ཚ་བ་དང་། སྐོམ་དད་ཆེ་བ་དང་། མགོ་འཁོར་བ་དང་། འདུས་པའི་ནད་དང་། མེ་དབལ་དང་། སྐྲང་བ་དང་། ལུས་ཚ་བ་དང་། རིམས་མི་བཟད་པ་རྣམས་སེལ་ཏོ། །བད་ཀན་ལས་གྱུར་པའི་འོར་ནད་ལ་ནི་དོང་གའི་སྡེ་