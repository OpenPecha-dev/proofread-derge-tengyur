དང་། རས་བལ་གྱི་ས་བོན་གྱི་རུས་པ་དང་། ནས་སོ་བ་དང་། རའི་སྤུ་དང་། ཐང་ཤིང་དང་། ཡུངས་ཀར་དང་། རྨ་བྱའི་སྒྲོ་དང་། ཤྲི་བི་ས་ཞེས་བྱ་བ་ཀོ་ཉོན་ཙེའི་ཐང་ཆུ་དང་། ཕུབ་མ་དང་། མིའི་སྐྲ་དང་། ཤིང་ཀུན་དང་དེ་རྣམས་ཀྱི་ཕྱེ་མ་རས་མའི་སྣོད་ཀྱི་ནད་དུ་ར་གཅིན་དང་སྦངས་ཏེ། དུད་
པས་བདུགས་ན་གདོན་ཐམས་ཅད་དང་རིམས་མི་བཟད་པ་རྣམས་ལ་ཕན་ནོ། །ཡང་ན་དཱུར་བ་དང་། ཨ་མྲའི་ཚི་གུ་དང་། རྒྱ་སྤོས་དང་། ན་ལེ་ཤམ་དང་། སྦྲང་རྩི་དང་། དོང་གྲ་དང་། ཀྲྀཥྞ་པརྞི་དང་། གླ་སྒང་དང་དེ་རྣམས་བཏགས་པའི་ཕྱེ་མ་མར་དང་རྩ་བ་བཅུ་པ་བསྐོལ་བའི་ཁུ་བ་འོ་མ་
དང་ཚུལ་བཞིན་བསྐོལ་ཏེ་མར་ལུས་པ་ལས་རན་པར་བླུད་ན་གདོན་ལས་རྒྱལ་བར་བྱེད་པའི་མཆོག་ཡིན་ནོ། །ར་སྣ་དང་། ཨ་ཤུ་མ་ཏིའི་ལོ་མ་དང་། རྩ་བ་ལྔ་པ་དང་། བ་ལ་དང་། གླ་སྒང་དང་། དེ་རྣམས་བསྐོལ་བའི་ཁུ་བའི་ནང་དུ། ཐལ་ཏྲེས་དང་། ཚ་བ་གསུམ་དང་། ཙི་ཏྲ་ཀ་དང་།
པ་ཐ་དང་། བྱི་དང་ག་དང་། ཤིང་མངར་དང་། པ་ཡ་སྱ་དང་། ཤིང་ཀུན་དང་། ཐང་ཤིང་དང་། པི་པི་ལིང་མཱུ་ལ་དང་། དུག་མོ་ཡུངས་དང་། དེ་རྣམས་བཏགས་པའི་ཕྱེ་མ་དང་། མར་ལྷན་ཅིག་བསྐོལ་ཏེ། མར་ལུས་པ་ལས་རན་པར་བླུད་ན་བྱིས་པ་ལ་རྟག་ཏུ་ཕན་པ་ཡིན་ཏེ། ནད་
ཐམས་ཅད་དང་གདོན་འཕྲོག་ཅིང་མེ་དྲོད་སྐྱེད་པ་དང་སྟོབས་དང་མདོག་སྟེར་བར་བྱེད་དོ། །ཐལ་ཏྲེས་དང་། མུ་ར་དང་། བྲ་ཧྨི་དང་། ཤང་ཁི་ནི་དང་། རུ་རྟ་དང་། ཤུ་དག་དང་། ཡུངས་ཀར་དང་། ཨ་ཤྭ་གན་དྷ་དང་། བྱིའུ་རུག་པ་དང་། དེ་རྣམས་མར་དང་ལྷན་ཅིག་བསྐོལ་བའི་མར་
ལུས་པ་དེ་ལས་བཏུང་བ་དང་བྱུག་པ་བྱས་ན་གདོན་ཐམས་ཅད་འཇིག་པར་བྱེད་དོ། །གང་ཡང་འབྱུང་པོའི་རིག་སྔགས་ཀྱིས་སྨན་མར་ལ་བཟླས་པར་བྱའོ། །ས་གཙང་མར་དཀྱིལ་འཁོར་ཁྲུ་གང་བར་བྱས་ཏེ་བ་ལང་གི་ལྕི་བས་བྱུགས་ནས་འབྲས་གྲུས་པ་དཀར་པོ་ཆག་གྲུམ་མེད་པའི་སྣོད་ཀྱི་
ནང་དུ་བཀང་ལ་ཡོན་དང་བཅས་པ་དེར་གཞག་གོ། །དུ་བ་མེད་པའི་མེ་སྣོད་དང་བཅས་པ་དང་། ཆུ་སྣོད་དང་བཅས་པ་དང་། གུ་གུལ་དང་། མར་དང་། མེ་ཏོག་དཀར་པོ་དང་། གཏོར་མ་དང་། སྤོས་དང་། དཱུར་བ་དཀར་པོ་དང་། ཡུངས་ཀར་དང་། བསྲེག་བླུགས་ཀྱི་རྫས་དེ་དག་ཀྱང་