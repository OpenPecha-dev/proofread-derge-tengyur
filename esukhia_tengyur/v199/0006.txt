འོལ་མ་སེའི་རྩ་བ་དང་། ཉེའུ་ཤི་ལ་དང་། ཤི་ཏ་པ་ཀི་དང་། གནྡྷ་པྲི་ཡང་ཀུ་དང་། ཤིང་ནྱ་གྲོ་དྷ་ལ་སོགས་པ་དང་། ཤིང་ཤུག་པ་དང་། སྨན་ཐི་ར་རྣམ་གཉིས་དང་། པདྨའི་ཟེ་བ་དང་། ཐལ་ཏྲེས་ལ་སོགས་པ་འདི་རྣམས་ནི་མཁྲིས་པའི་ནད་སེལ་ཏོ། །བད་ཀན་གྱི་ནད་རྒྱས་པ་ལ་ནི་དོང་
ག་ལ་སོགས་པ་དང་། ཤིང་ཨརྐ་ལ་སོགས་པའི་ལོ་མ་མེ་ཏོག་སྣ་ལྔར་བཅས་པ་དང་། ཤིང་མུས་ཀ་ཀ་ལ་སོགས་པ་རྩ་བ་དང་འབྲས་བུར་བཅས་པ་སྣ་ལྔར་བཅས་པ་དང་། ཤིང་ཨོ་ས་ན་ལ་སོགས་པའི་རྩ་བ་དང་། འབྲས་བུའི་བར་སྣ་ལྔ་དང་། བྱེའུ་རུག་པ་ལ་སོགས་པ་དང་། གླ་སྒང་
ཆེན་པོ་ལ་སོགས་པ་དང་། ཨིནྡྲ་ཡ་བ་དུག་མོ་ཡུངས་ལ་སོགས་པ་སྨན་སྡེ་འདི་རྣམས་བད་ཀན་སེལ་བར་བྱེད་དོ། །སྨན་ཛི་བན་ཏིའི་སྡེར་གཏོགས་པ་ལ། ཛི་བན་ཏི་དང་། རམ་ཉེ་བ་རྣམ་གཉིས་དང་། མེ་ད་དང་། མཧཱ་མེ་ད་རྣམ་གཉིས་དང་། མོན་སྲན་སྡེའུ་མུངྒ་དང་། མོན་སྲན་
མ་ཤ་གཉིས་ཀྱི་ལོ་མ་དང་། ལྡུམ་བུ་རི་ཤ་བྷ་ག་ཟངས་རྩི་བ་དང་། ཛི་བ་ཀ་དང་། ཤིང་མངར་དང་། འདི་བཅུའི་མིང་ནི་འཚོ་བྱེད་ཅེས་བྱའོ། །ཡང་ཁར་ཞིམ་ལ་ལུས་ཀྱི་ཤ་འཚག་ཚོན་པོར་བྱེད་ཅིང་རླུང་ནད་དང་མཁྲིས་པའི་ནད་སེལ་བའི་སྨན་སྡེའི་རྣམ་གྲངས་ལ། བི་ད་ར་དང་།
དོང་ག་དང་། འབྲི་ལྕི་ཀ་ལི་དང་། པུརྞ་རྣ་བ་དང་། དེ་བ་དང་། ས་ཧ་དེ་བ་དང་། བུ་བ་པར་ནྱ་དང་། ཁ་སྲལ་དང་། ཛི་བ་ཏི་ཙ་ཕྲ་མོ་སྣ་བཅུ་དང་། ཤིང་ཤ་རི་བ་ཐལ་ཏྲེས་ཀྱི་རྩ་བ་དང་། ལྕུག་མ་དང་། ཧང་ས་པ་ཏི་དང་། དེ་ལྟར་འདི་རྣམས་ཀྱི་སྤྱིར་བི་ད་རིའི་གྲངས་སུ་གཏོགས་
ཏེ་སྙིང་ལ་ཕན། ཤ་ཚག་བརྟ། རླུང་དང་མཁྲིས་པའི་ནད་སེལ། ལུས་སྐེམ་པ་ཤ་སྐྱེ། སྐྲན་དང་ལྷུ་ཚིགས་དང་། ཉྭ་གཞི་ན་བ་དང་། དབུགས་མི་བདེ་བ་དང་། ལུད་པ་ལུ་བ་དང་། འདི་རྣམས་སེལ་ཞིང་ཕན་པའི་གྲངས་སུ་གཏོགས་སོ། །ཡང་ལུས་ཚ་བ་དང་། ཁྲག་དང་
མཁྲིས་པ་རྒྱས་ཏེ་སྐོམ་དད་ཆེ་ཞིང་རིམས་ཀྱིས་བཏབ་པ་འདི་རྣམས་སེལ་བའི་སྨན་ནི། ཤིང་ཤ་རི་ར་བ་ཐལ་ཏྲེས་དང་། ཨུ་ཤི་ར་དང་། ཀ་མ་རི་དང་པ་ལ། ཤིང་མ་དུ་ཀ་ཞེས་བྱ་བ་དང་། ཙནྡན་དཀར་པོ་དང་། དམར་པོ་སྣ་གཉིས་དང་། ཤིང་མངར་དང་། བ་རུ་ཤ་ཀ་དང་།