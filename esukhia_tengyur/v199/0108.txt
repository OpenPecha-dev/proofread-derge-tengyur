ཆར་པ་བབ་པ་དང་། ཡུལ་ཚ་བ་དང་ཡུལ་ངན་གྱི་དུས་སུ་ཡང་ཐལ་སྨན་ཀྵ་ར་གཏང་དུ་མི་རུང་ངོ་། །ཐལ་སྨན་རྣོན་པོ་སྦྱར་བའི་ཤིང་ནི་ཤིང་ཀ་ལ་མ་སྐ་ཀ་དང་། ཤིང་ཤཾ་མྱ་ཀ་དང་། ལྡུམ་བུ་ཤིང་དང་། ཤིང་བ་རི་པ་དྲ་ཀ་དང་། ཤིང་ཨ་ཤྭ་ཀརྞ་ཀ་དང་། ཤིང་མ་ཧཱ་བྲྀཀྵ་དང་།
རྒྱ་སྐྱེགས་ཤིང་དང་། ཤིང་པོ་ཏ་བྲྀཀྵ་དང་། ཤིང་ཨི་དི་བྲྀཀྵ་དང་། ཤིང་ཨར་ཀ་དང་། ཤིང་ནག་ཏ་མ་ལ་དང་། ཤིང་ཨ་ཤ་མར་ཀ་དང་། ཤིང་ཀ་ཀ་ཛཾ་ག་དང་། ཤིང་ཨ་བ་མར་ག་དང་། ཤིང་ཨགྣི་མནྠ་དང་། ཤིང་ཨགྣི་དང་། ཤིང་ཙི་ཏྲ་ཀའི་རྩ་བ་དང་། ཤིང་ནིམ་པ་
དང་། ཤིང་འདི་རྣམས་ཀུན་འདྲ་སྟེ་རློན་པ་དུམ་བུར་བྱས་པ་དང་། ཤིང་ཀོ་ཤ་ཏ་ཀ་དང་། ནས་ཀྱི་སྦུན་བ་དང་། གྲ་མ་དང་སོག་མར་བཅས་པ་སྣ་བཞི་དང་། ཤིང་མུ་ཀྵ་ཀ་དང་། རྡོ་ཐལ་གྱི་རྡོ་བ་རྣམས་རླུང་མི་ལྡང་བའི་ས་བཟང་པོར་རྡོ་ལེབ་ཀྱི་ཐོག་ཏུ་སོ་སོར་བརྡུངས་ལ་མེས་
སྲེགས་ཤིག །དེ་ནས་མེའི་ནང་དུ་ཏིལ་གྱི་སྡོང་བུ་རྣམས་ཀྱང་སྣོན་ལ་སྲེགས་ཤིག །ཀུན་ཚིག་ནས་མེ་ཞི་བ་དང་། སོ་སོར་མ་འདྲེས་པ་བསལ་ལ་དེ་ནས་རྡོ་ཐལ་གྱི་ཐལ་བ་བྲེ་གང་། ཐལ་བ་གཞན་ཡང་བྲེ་རེ་རེ། ཤིང་མུ་ཀྵ་ཀའི་ཐལ་བ་བྲེ་གང་དང་འདི་རྣམས་མ་འདྲེས་པར་
སོ་སོར་ཕྱེ་ལ་ཆུ་སྲང་སྟོང་སྟོང་དང་། བ་གཅིན་སྲང་སྟོང་སྟོང་དང་། སོ་སོར་བསྲེས་ཏེ་ཚགས་མིག་ཕྲ་མོ་བཟང་པོས་ནམ་མདོག་བཟང་ཞིང་སྤྱི་བ་འབྱར་བག་ཅན་མདོག་དམར་ལ་དང་ཞིང་གསལ་བ་དང་། ཚ་ཞིང་རྣོ་བར་ནམ་གྱུར་གྱུར་གྱི་བར་དུ་ལན་མང་དུ་བཙགས་པའི་དངས་མ་
ལ་སོགས་པ་སྣོད་བཟང་པོའི་ནང་དུ་བཙོས་ཤིང་དཀྲུགས་ཤིག །ཐལ་ཁུ་དངས་མ་དེའི་ནང་རྡོ་བ་བསྲེགས་པའི་དུམ་བུ་དང་། ཉ་ཕྱིས་དང་། ཀྵི་ར་པ་དང་། དུང་གི་ལྟེ་བ་དང་འདི་རྣམས་སྤྱིར་ཕུལ་གང་ཙམ་ལྕགས་ཏོག་ནང་དུ་བླུགས་ལ། མེའི་ནང་དུ་བསེགས་ཏེ་མདོག་དམར་པོར་གྱུར་
པ་དང་། ཐལ་ཁུ་དང་ས་མ་འཚེད་པའི་ནང་དུ་བླུགས་ཏེ། འདི་འདྲ་བར་ལན་མང་དུ་བསྲེགས་ལ་དམར་པོར་གྱུར་པ་དང་། དེའི་ཐལ་ཁུ་དངས་མའི་ནང་དུ་ལུགས་ཤིག །ཕྱིས་ཀྱང་ཞིབ་ཏུ་བཏགས་པར་བྱའོ། །ཡང་ཁྱིམ་བྱ་དང་རྨ་བྱ་དང་། བྱ་རྒོད་དང་། བྱ་ཀང་ཀ་དང་།