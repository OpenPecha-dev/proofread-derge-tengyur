ཡང་ན་ཟུར་པ་དང་། ཨ་མུ་ལ་དང་། ཀ་པོ་ཏི་དང་། པ་ཐ་དང་། སྭ་སྟི་ཀའི་ཚོད་མའམ། ཡང་ན་ཤུ་ཤ་དང་། ལ་ལ་ཕུད་དང་། ཀ་ར་ཏ་དང་། ཀྵི་རི་ནི་དང་། ཙིར་བི་དའི་ཚོད་མའམ་ཡང་ན་ཨུ་པོ་ད་ཀ་དང་། ཛི་བན་ཏི་དང་། བ་ཀུ་ཛི་དང་།
རྒྱ་སྣེའུའི་ཚོད་མའམ། ཡང་ན་ལྕམ་པ་དང་། ཨེ་རཎྜ་དང་། ལོ་ན་ཀི་དང་། འདི་རྣམས་ཀྱི་ཚོད་མ་གང་ཡང་རུང་བ་ཞོ་དང་ལེགས་པར་སྦྱར་བ་དང་། འབྲས་ཆན་བཟའ་བ་དང་། ཡང་ན་རུས་སྦལ་དང་། བྱེའུ་བར་ཏ་ཀ་དང་། སྤར་བ་དང་། རྨ་བྱ་དང་། སྲེག་པ་དང་།
ཁྱིམ་བྱ་གང་ཡང་རུང་བའི་ཤ་ཁུ་དང་བཅས་པའི་བཟའ་བ་སྦྱིན་ནོ། །བིལ་བ་དང་། གླ་སྒང་དང་། བ་རུ་ར་དང་། ད་ཏ་ཀའི་མེ་ཏོག་དང་། དོང་གྲ་དང་འདི་རྣམས་དར་བ་དང་སྦྱར་བའི་ཐུག་པ་འཐུངས་ན་ཞུ་བའི་འཁྲུ་བ་སེལ་ཏོ། །ཀ་པིད་ཏ་དང་། ཀ་ཙུ་ར་དང་།
ག་བྲའི་རྩ་བ་དང་། ཡུ་ཏི་ཀ་དང་། ནྱ་གྲོ་དྷའི་མྱུ་གུ་དང་། སེའུ་འབྲུ་དང་། ཤ་ནའི་རས་བལ་དང་། ཤ་མ་ལི་དང་། དེ་རྣམས་ཀྱི་ལོ་མ་བཏགས་པ། ཞོ་དང་སྦྱར་བ་འཐུངས་ན་ཡང་ཞུ་བའི་འཁྲུ་བ་སེལ་ཏོ། །བིལ་བ་གཞོན་ནུ་མ་སྨིན་པ་དང་། ཏིལ་
ཞིབ་ཏུ་བཏགས་པའི་ཕྱེ་མ་དང་། ཞོའི་སྤྲིས་མ་དང་། སྐྱུར་དང་སྣུམ་དང་བཅས་པར་ཏིལ་གྱི་ཚིགས་མ་ཟོས་ན་འཁྲུ་བ་མཁྲེགས་པ་དང་བཅས་པ་ཞི་བར་འགྱུར་རོ། །ཡང་ན་ན་ལེ་ཤམ་དང་། འུ་སུ་དང་། ཟི་ར་དང་། ད་ཏྲིག་དང་། ཟུར་པ་དཀར་པོ་དང་། ལན་
ཚྭ་བི་ད་དང་། སེའུ་འབྲུ་དང་། ད་ཏ་ཀི་དང་། པ་ཐ་དང་། འབྲས་བུ་གསུམ་དང་། ཚ་བ་ལྔ་དང་། ནས་ཚིག་འཁུས་པའི་ཐལ་བ་དང་། ཀ་པིད་ཏ་དང་། ཨ་མྲ་དང་། ཤིང་འཛམ་བུའི་འབྲས་བུ་དང་། འདི་གསུམ་གྱི་རྐང་དང་། ལ་ལ་ཕུད་དང་། ན་ལེ་ཤམ་གྱི་དྲུག་འགྱུར་
གྱི་བིལ་བ་དང་། འདི་རྣམས་ཞིབ་ཏུ་བཏགས་པའི་ཕྱེ་མ་ཞོ་དང་སྲན་མུངྒའི་ཁུ་བ་དང་། བུ་རམ་དང་ཏིལ་དང་མར་བསྲེས་པའི་སྣུམ་དང་། དེ་རྣམས་ཚུལ་བཞིན་དུ་སྦྱར་བ་ནི་གཞན་གྱིས་མི་ཐུབ་པའི་ཟས་ཞེས་བྱ་སྟེ་དེ་ལས་རན་པར་ཟོས་ན་མེའི་དྲོད་སྐྱེད་པ་དང་། ཟས་