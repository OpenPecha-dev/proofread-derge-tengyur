དང་འབྲས་ཀྱི་རང་སྐྱུར་དང་། ཞོ་དང་དེ་རྣམས་རེ་རེ་ཡང་གོང་མའི་ཁུ་བའི་ཕྱེད་ཕྱེད་དང་མཉམ་པ་དང་། ཚ་བ་གསུམ་དང་། འབྲས་བུ་གསུམ་དང་། ཤིང་ཀུན་དང་། ལ་ལ་ཕུད་དང་། དབྱི་མོ་དང་། ཏི་མུས་དང་། སྟར་བུ་དང་། རྒྱམ་ཚ་དང་།
ཐང་ཤིང་དང་། འདི་རྣམས་སྲང་རེ་རེ་ཞིབ་ཏུ་བཏགས་པའི་ཕྱེ་མ་མར་སྲང་སུམ་ཅུ་རྩ་གཉིས་དང་ཡང་བསྐོལ་ཏེ། མར་ལུས་པ་དང་རན་པར་འཐུངས་ན་རླུང་ནད་ཐམས་ཅད་ལས་གྱུར་པའི་སྐྲན་སེལ་བའི་མཆོག་ཡིན་ནོ། །ཡང་ན་གཅོང་ཆེན་པོ་གསོ་བའི་སྐབས་ལས་བྱུང་བའི་སྲང་
དྲུག་པ་ཞེས་བྱ་བའི་སྨན་མར་བླུད་དོ། དེ་ཡང་འོ་མའི་སྐྱིན་པར་ཆང་ངམ་ཆང་གི་དངས་མ་འམ། སེའུ་འབྲུའི་ཁུ་བའམ་ཞོའི་སྤྲིས་མ་གང་ཡང་རུང་བ་དང་སྦྱར་བའི་སྨན་མར་འཐུངས་ན་རླུང་ལས་གྱུར་པའི་སྐྲན་སེལ་ཏོ། །གལ་ཏེ་རླུང་གི་སྐྲན་ལ་བད་ཀན་སྩོགས་ཏེ། མེ་དྲོད་
ཉམས་ཤིང་ཡི་ག་འཆུས་པ་དང་། སྙིང་འཛག་པ་དང་། ལུས་ལྕི་བ་དང་སྙོམ་པར་འགྱུར་ཏེ། དེ་ལ་སྐྱུག་སྨན་གཏང་ངོ་། ཟུག་གཟེར་དང་། ལྟོ་སྦོ་བ་དང་། རྟུག་པ་འགགས་པ་དང་། ཁོང་པ་སྣུམ་པར་ཤེས་ན་སྨན་བསྐོལ་བའི་ཆུ་དང་ཕྱེ་མ་དང་། རི་ལུ་དང་།
སྨན་མར་སྦྱར་བར་བྱ་སྟེ། དེ་ཡང་རྒྱ་ཤུག་དང་། སེའུ་འབྲུ་དང་། ཆུ་དྲོན་དང་། དར་བ་དང་། ཆང་དང་། རྩབས་སྐྱུར་པོ་དང་ལྷན་ཅིག་སྦྱར་བ་གཏང་ངོ་། །ཡང་ན་ནད་པར་སྨན་གྱི་ཕྱེ་མ་ཟོས་ལ་དེའི་འོག་ཏུ་མར་དང་བཅས་པའི་ཐུག་པ་རྐྱང་རྐྱང་པོ་བཏུང་བའམ། ཟས་
བཟའོ། །ཡང་ན་འོག་ནས་སྨོས་པའི་སྨན་གྱི་ཕྱེ་མ། མ་དུ་ལུང་གའི་ཁུ་བའི་ནང་དུ་ལན་མང་པོར་བྲན་པའི་ཕྱེ་མ་དང་། བད་ཀན་དང་རླུང་འཇོམས་པའི་རི་ལུ་ལ་སོགས་པ་བྱའོ། །ཡང་ན་ཤིང་ཀུན་དང་། ཤུ་དག་དང་། ཨ་རུ་ར་དང་། ཨ་ཛ་གནྡྷ་དང་། སེའུ་
འབྲུ་དང་། ཏི་མུ་ས་དང་། འུ་སུ་དང་། པ་ཐ་དང་། པུཥྐར་མཱུ་ལ་དང་། ཟུར་པ་དཀར་པོ་དང་། སྤ་མའི་འབྲས་བུ་དང་། ཙི་ཏྲ་ཀ་དང་། ཐལ་བ་རྣམ་གཉིས་དང་། ལན་ཚྭ་རྣམ་གཉིས་དང་། ཚ་བ་གསུམ་དང་། ཟི་ར་དང་། དབྱི་མོ་དང་། ད་ཏྲ་གི་དང་། སྟར་བུ་དང་། འདི་རྣམས་