པ་དང་དབུགས་མི་བདེ་བ་དང་། དུག་དང་། སྐྱུགས་པ་དང་། རིམས་དང་། བད་ཀན་ཤས་ཆེ་བ་དང་། མུན་ཐིབས་ཞེས་བྱེད་པའི་ནད་དང་། དེ་རྣམས་དང་ལྡན་པའི་སྐྱེས་བུ་ལ་ནི་ཀུ་བ་ཁ་བོའི་སྐྱུག་སྨན་རབ་ཏུ་བསྔགས་སོ། །ཀུ་བ་ཁ་
བོའི་འབྲས་བུ་དང་། མེ་ཏོག་དང་། མེ་ཏོག་མེད་པའི་དུས་སུ་ནི་མྱུ་གུ་དང་། ལོ་མ་གསར་པ་འོ་མ་དང་བསྐོལ་བ་མཁྲིས་པ་དང་། བད་ཀན་དུ་ལྡན་པའི་རིམས་མཁྲིས་པ་ཤས་ཆེ་བ་ལ་གཏང་ངོ་། །ཀུ་བ་ཁ་བོ་ལེགས་པར་སྨིན་པའི་ནང་གི་འབྲས་བུ་
ཕྱུང་སྟེ། འོ་མའི་ནང་དུ་བཅུག་སྟེ་ཞོར་གྱུར་པ་དང་། བད་ཀན་ལས་གྱུར་པའི་ལུད་པ་དང་། དབུགས་མི་བདེ་བ་དང་། སྐྱུག་སྨན་གྱི་དོན་དུ་བླུད་དོ། །ཡང་ན་སྐྱ་རྦབ་དང་། མཛེ་དང་། དུག་གིས་ཉམ་ཐག་པ་ལ་ནི་ཀུ་བ་ཁ་བོའི་ས་བོན་ཞོག་ཆུ་དང་སྦྱར་བ་
སྦྱིན་ནོ། །ཡང་ན་ཀུ་བ་ཁ་བོའི་ས་བོན་དར་བ་བསྐོལ་བའི་ནང་དུ་བཏབ་སྟེ། རྒྱམ་ཚ་དང་། སྦྲང་རྩི་དང་བཅས་པ་བླུད་ན་ཕན་ཡོན་གོང་མ་དང་འདྲའོ། །ཡང་ན་ཀུ་བ་ཁ་བོའི་ས་བོན་རའི་འོ་མའི་ནང་དུ་བྲན་ཏེ་རའི་འོ་མ་དེ་ཉིད་དང་བཅས་པ་འཐུངས་
ན་དུག་དང་། སྐྲན་དང་། དམུ་རྫིང་དང་། ཐོར་བུ་དང་། འབྲས་དང་། རྐང་བམ་རྣམས་ལ་ཕན་ནོ། །ནས་ཕྱེའམ་ཡང་ན་ཀུ་བ་ཁ་བོའི་ས་བོན་གང་ཡང་རུང་བའི་ཀུ་བའི་རང་ཁུས་བསྒོས་ཏེ་སྐྱོ་མར་བྱས་པ་བླུད་ན་བད་ཀན་ལས་གྱུར་པའི་
རིམས་དང་། ལུད་པ་དང་། ལྐོག་མའི་ནད་དང་། མ་ཞུ་བ་རྣམས་ལ་ཕན་ནོ། །སྐྲན་དང་རིམས་རྙིང་པ་ལ་ནི་ཀུ་བ་ཁ་བོའི་ཕྱེ་མ་ཤ་ཁུ་དང་ལྷན་ཅིག་བླུད་ན་ལེགས་པར་སྐྱུག་ཅིང་ཉམ་ཆུང་བར་ཡང་མི་འགྱུར་རོ། །ཀུ་བ་ཁ་
བའི་འབྲས་བུ་དང་། མེ་ཏོག་རང་གི་ཁུ་བ་བསྐམས་ཏེ་བཏགས་པའི་ཕྱེ་མ་མེ་ཏོག་གི་ཕྲེང་བ་ལ་བསྒོས་ཏེ་མན་མན་བདེ་བར་སྐྱུག་པར་བྱེད་དོ། །སྐྱིད་དེ་བའི་སྐྱུག་སྨན་དུ་སྦྱར་རོ། །ལུད་པ་དང་། སྐྲན་དང་། །དམུ་རྫིང་