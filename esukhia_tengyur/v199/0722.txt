ཟས་ཡི་གར་མི་འོང་བ་དང་། མགོ་ལྕི་བ་དང་། ཚོར་བ་མེད་པར་བེམ་བེམ་པོར་འདུག་པ་དང་། རེག་ན་གྲང་བ་དང་། རྩ་མི་འཕར་བ་དང་། སྒྱིད་སྐྱུར་བ་དང་། གནད་རྣམས་སུ་མཚན་མོ་ལྷག་པར་ན་བ་དང་། སྙོམ་པ་དང་། མིག་འབུར་སྐྲང་བ་དང་། རྣ་བ་གཡའ་བ་དང་། སྐྱུར་བ་
རྣམས་ཡིན་ནོ། །ཁྲག་ལས་གྱུར་པའི་མགོ་ནད་ཀྱི་མཚན་མ་ནི་མཁྲིས་པ་བས་ཤས་ཆེར་ན་བ་ཡིན་ནོ། །ལྷག་མ་ནི་མཁྲིས་པ་བཞིན་དུ་བལྟའོ། །འདུས་པ་ལས་གྱུར་པའི་མགོ་ནད་ཀྱི་རྟགས་ནི། ཐམས་ཅད་ཀྱི་མཚན་མ་དང་ལྡན་པ་ཡིན་ནོ། །ཁ་ཟས་ཞག་ལོན་པ་དང་།
རྙིང་པ་དང་། རུལ་པ་ཟོས་པས་མགོའི་ཁྲག་དང་། ཤ་རུལ་བར་བྱས་ཏེ། དེས་འདུས་པའི་ནད་སྐྱེས་ཤིང་འཁྲུགས་ཏེ། མགོ་བོར་སྲིན་བུ་སྐྱེས་ཏེ། ཁྲག་འཐུང་བར་བྱེད་དོ། །དེའི་རྒྱུས་མི་བཟོད་པར་ན་བ་དང་། སེམས་ཉམས་པར་བྱེད་པ་དང་། ལུད་པ་ལུ་བ་དང་།
ཉམས་སྟོབས་ཟད་པ་དང་། མགོ་རྩུབ་པ་དང་། སྐྲངས་པ་དང་། མགོ་བཅད་པ་སྙམ་བྱེད་པ་དང་། ཚ་འུར་འུར་པོར་འདུག་པ་དང་། མགོ་འདམ་པ་དང་། རྣགས་པ་དང་། མགོའི་ཐོད་པ་དང་། རྐན་རྣམས་སུ་གཡའ་བ་དང་། སྐེམ་པ་དང་། སྲིན་བུ་རྒྱུ་བ་སྙམ་སེམས་པ་དང་།
སྣབས་ཟངས་མདོག་བཞིན་དུ་དམར་ཞིང་དངས་པ་འབྱུང་བ་དང་། རྣ་བ་སྒྲ་འུར་འུར་ཟེར་བ་ཡིན་ཏེ། དེ་ནི་ཀླད་པའི་ནད་སྲིན་བུ་ལས་གྱུར་པ་ཞེས་བྱའོ། །དེ་ལ་རླུང་ཤས་ཆེ་བ་མགོའི་ནད་ནི་མགོ་བོ་འགུལ་ཞིང་འདམ་པ་ཡིན་ཏེ། དེའི་མིང་ནི་མགོ་འདམ་པའི་ནད་ཅེས་བྱའོ། །ཁྲག་
མཁྲིས་ཤས་ཆེ་བའི་མགོ་ནད་ནི། མུར་འགྲམ་གཉིས་སྐྲངས་པ་དང་། དྲག་ཏུ་ན་ཞིང་ཚ་བ་དང་ནུབ་མོ་གཉིད་མི་འོང་བ་དང་། གླལ་བ་དང་། རིམས་ཀྱིས་འདེབས་པ་དང་། དྲན་པ་ཉམས་པ་དང་། ཁ་བྲོ་བ་དང་། གདོང་སེར་བ་དང་། དེ་རྣམས་དང་ལྡན་པ་ནི་མུར་འགྲམ་གྱི་ནད་
ཅེས་བྱ་སྟེ། གསོ་བ་མ་བྱས་ཏེ་ཡལ་བར་བོར་ན་ནི། ཞག་བདུན་ནས་ནི་སྲོག་འཕྲོག་པ་ཡིན་ཏེ། གསོ་བ་མྱུར་དུ་བྱས་ན་ནི་འཚོ་བ་ཡིན་ནོ། །མཁྲིས་པ་དང་རླུང་དང་ལྡན་པའི་མགོ་ནད་ཀྱི་རྟགས་ནི་མུར་འགྲམ་དང་། མིག་དང་། སྨིན་མ་དང་། འཕྲལ་བ་རྣམས་སུ་ན་ཞིང་ཟུག་ལ་འབར་