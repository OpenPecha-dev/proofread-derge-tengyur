པར་བྱེད་དོ། །ཡ་བཀྵ་ར་དང་། ར་སྣ་དང་། ཤུ་དག་དང་། ཤིང་ཀུན་དང་། པ་ཐ་དང་། ཤིང་མངར་དང་། འུ་སུ་དང་། ཚ་བ་རྣམ་ལྔ་དང་། དེ་རྣམས་ཞོ་རེ་རེ་དང་། མར་ཁུ་བྲེ་གང་དང་། རྩ་བ་བཅུ་པ་བསྐོལ་བའི་ཁུ་བ་མར་གྱི་བཞི་འགྱུར་དང་ལྷན་
ཅིག་བསྐོལ་ལ། མར་ལུས་པ་དང་། དེ་ལས་ཅི་རན་ཙམ་འཐུངས་པའི་རྗེས་ལ་འབྲས་ཐུག་བླུད་ན། ལུད་པ་ལུ་བ་དང་། དབུགས་མི་བདེ་བ་དང་། སྙིང་ན་བ་དང་། རྩིབ་ལོགས་ན་བ་དང་། ཕོ་བའི་ནད་དང་། སྐྲན་ལ་སོགས་པ་སེལ་བར་བྱེད་དོ། །ཡང་
ན་ར་སྣ་དང་། རྩ་བ་བཅུ་པ་དང་། ཉེའུ་ཤིང་དང་། འདི་རྣམས་སྲང་བཅུ་གཉིས་བཅུ་གཉིས་དང་། རྒྱ་སྲན་དང་། རྒྱ་ཤུག་དང་། ནས་འདི་རྣམས་སྲང་བརྒྱད་བརྒྱད་དང་། ར་ཤ་སྲང་བཅུ་དང་། ཆུ་སྲང་ལྔ་བརྒྱ་དང་། འདི་རྣམས་ལྷན་ཅིག་
བསྐོལ་ཏེ་བཞི་ཆ་ལུས་པ་དང་། དེ་དང་མཉམ་པའི་མར་དང་། མར་གྱི་ཚད་ཀྱི་འོ་མ་དང་། ཛི་བན་ཏིའི་སྡེ་ཚན་ལྷན་ཅིག་བསྐོལ་ཏེ། མར་ལུས་པ་དང་། དེ་ལས་བཏུང་བ་དང་། སྣར་བླུགས་པ་དང་། འཇམ་རྩི་མས་གཏོང་བ་ལ་སོགས་པ་བྱས་ན། རླུང་ལས་
གྱུར་པ་ལ་སོགས་པའི་ལུད་པ་རྣམ་ལྔ་དང་། མགོ་འདར་བ་དང་། མོ་མཚན་དང་། བརླ་བྲག་གི་ནད་དང་། ལུས་དང་ཡན་ལག་གང་ཡང་རུང་བ་ལ་རླུང་ནད་བྱུང་སྟེ་ན་བ་དང་། མཆིན་པ་ན་བ་དང་། རོ་སྟོད་མན་ཆད་ཀྱི་རླུང་ནད་སེལ་ཏོ། །ཡང་ན་བྱི་རིའི་སྡེ་ཚན་ཆུ་དང་
ཚུལ་བཞིན་དུ་བསྐོལ་བ་བཞི་ཆ་ལུས་པ་དང་། ཁུ་བའི་བཞི་ཆའི་མར་དང་ལྷན་ཅིག་བསྐོལ་ལ། མར་ལུས་པ་དང་། བི་ད་རའི་ཕྱེ་མ་ཉུང་ཟད་བཏབ་སྟེ། དེ་ལས་རན་པར་ཟོས་ན་ལུད་པའི་ནད་སེལ་ཏོ། །ཡང་ན་ཤིང་ཨ་ཤྭ་ཀའི་ས་བོན་དང་། ཤིང་མངར་དང་། བི་
ད་ཀ་དང་། སྐྱེར་ཁཎྜ་དང་། ཤུག་པ་དང་། ལན་ཚྭ་བྱིལ་དང་། ཁ་རུ་ཚ་དང་བཅས་པ་འདི་རྣམས་མར་དང་ཚུལ་བཞིན་དུ་སྦྱར་བའམ། ཡང་ན་སྨན་དེ་རྣམས་ཀྱི་ཕྱེ་མ་མར་དང་སྦྱར་བའི་ལྡེ་གུ་སྦྱིན་ཞིང་དེའི་འོག་ཏུ་འོ་མ་བླུད་པས་ནད་ཞི་བར་བྱེད་དོ། །ཡང་ན་བྱི་དང་ག་དང་། དོང་