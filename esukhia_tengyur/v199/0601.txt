དང་། སྐྱིགས་བུ་དང་། ལྟོ་སྦོ་བ་དང་། ཁོང་འཁྲུ་ཞིང་ཕྱི་ས་སླ་བ་དང་། སྐོམ་དད་ཆེ་བ་དང་། གཅིན་འགགས་པ་དང་། ཡན་ལག་གནས་ནས་ཉམས་པ་དང་། སྤུ་ཟིང་ཞེས་བྱེད་པ་དང་། བྱ་རོག་ལྟར་ལུས་རྔུལ་བྲོ་བ་རྣམས་ཡིན་ནོ། །སྲུལ་བ་བསིལ་བྱེད་ཀྱི་གདོན་གྱིས་
ཟིན་པའི་རྟགས་ནི། ལུས་འདར་བ་དང་། ངུ་བ་དང་། འཕྲེད་མིག་ཏུ་ལྟ་བ་དང་། སྐོམ་དད་ཆེ་བ་དང་། རྒྱུ་མ་འཁྲུ་བ་དང་། ཞག་དང་རྣག་གི་དྲི་བྲོ་བ་དང་། རྩིབ་ལོགས་ཡ་གཅིག་གྲང་ཞིང་ཡ་གཅིག་དྲོ་བ་རྣམས་ཡིན་ནོ། །དེ་ལ་སྲུལ་པོ་མཐོང་བྱེད་ཀྱི་གདོན་གྱིས་ཟིན་པའི་རྟགས་ནི་སྐྱུག་པ་དང་།
ལུས་ཚ་བ་དང་། ལུད་པ་ལུ་བ་དང་། གཉིད་ཆུང་བ་དང་། ཁོང་འཁྲུ་བ་དང་། ཕྱི་སའི་མདོག་འགྱུར་བ་དང་། དྲི་ང་བ་དང་། ཤས་ཆེར་ལུས་སྐེམ་པ་དང་། མཐོང་བ་ཞན་པ་དང་། མིག་ན་བ་དང་། གཡའ་བ་དང་། མིག་མཆུའི་ཤ་སྐྱེས་པའི་མིག་ནད་འབྱུང་ཞིང་སྐྲང་བ་དང་། སྐྱིགས་བུ་དང་།
ཡིད་མི་བདེ་བ་དང་། ནུ་ཞོ་མི་འདོད་པ་དང་། ལུས་མདོག་འགྱུར་བ་དང་། སྐད་དྲག་ཏུ་འདོན་པ་དང་། འདར་བ་དང་། ཉའམ་སྐྱུར་བའི་དྲི་བྲོ་བ་རྣམས་ཡིན་ནོ། །ཁུར་བ་ལྟ་བུའི་གདོང་ཅན་གྱི་གདོན་གྱིས་ཟིན་པའི་རྟགས་ནི་ལག་པ་དང་རྐང་པ་དང་གདོང་རྣམས་མི་མཛེས་ཤིང་མི་སྡུག་པར་འགྱུར་
བ་དང་། དྲག་ཏུ་འདོན་པ་དང་། ལྟོ་བའི་སྟེང་གི་རྩ་རྣམས་ནག་པོར་འགྱུར་ཞིང་མདོག་ནག་པོས་ཁྱབ་པར་འདུག་པ་དང་། ལུས་ཚ་བ་དང་། ཟས་ཡི་གར་མི་འོང་བ་དང་། རྐང་ལག་མི་བདེ་བ་དང་། བ་གཅིན་གྱི་དྲི་བྲོ་བ་རྣམས་ཡིན་ནོ། །ནམ་གྲུའི་གདོན་གྱིས་ཟིན་པའི་རྟགས་ནི། མདོག་
སྔོ་བསངས་སུ་འདུག་པ་དང་། རྣ་བ་དང་མིག་ཉེད་པ་དང་། ལུད་པ་ལུ་ཞིང་དབུགས་མི་བདེ་བ་དང་། མིག་ཕན་ཚུན་འགུལ་བ་དང་། ཁ་ཡོ་ཞིང་དམར་བ་དང་། ར་ཐུག་གི་དྲི་བྲོ་བ་དང་། ལུས་ཚ་བ་དང་། སྐེམ་པ་དང་། ཕྱི་ས་སེར་པོར་འབྱུང་ཞིང་སླ་བ་རྣམས་ཡིན་ནོ། །དེ་ལ་ནམ་གྲུ་སྐེམ་བྱེད་ཀྱི་
གདོན་གྱིས་ཟིན་པའི་རྟགས་ནི། རིམས་ཀྱིས་ལུས་ཟད་པ་དང་། སྐྲ་འབལ་བ་དང་། ཟས་མི་འདོད་པ་དང་། སྐད་གསང་དམའ་བ་དང་། མདོག་འགྱུར་བ་དང་། ཕྱི་སའི་མདོག་སྣ་ཚོགས་སུ་འདུག་པ་དང་། ལྟོ་བ་ལ་ཐོར་བུ་འབྱུང་ཞིང་སྲ་བ་དང་། ངུ་བ་དང་། བྱ་རྒོད་ཀྱི་དྲི་བྲོ་བ་དང་། ཡུན་