ཅིང་རྨ་ཁར་སྨན་འདི་བསྐུ། རྨ་ཁ་དང་བཙན་ཀུན་གྱི་སྟེང་དུ་ཡང་སྨན་འདི་ཉིད་ཀྱི་ལྡེ་གུ་མར་དང་ཕྱེར་སྦྱར་བས་བསྐུ་བར་བྱ་སྟེ། སྟུག་ཏུ་གཡོགས་པ་དེའི་ཐོག་ཏུ་གློད་འཇམ་པོས་གཡོག །དེའི་ཐོག་ཏུ་ཡང་ཤིང་བུ་ཕྲ་མོས་གཏམས་ཏེ་གཤིབས་ལ། སྲད་བུའམ་རས་ཀྱིས་རན་པར་
ལེགས་པར་ཆིངས་ཤིག །བཅིངས་པ་དེ་ཡང་གློ་དང་གཡས་གཡོན་དུ་མ་ཡོ། །སྟེང་འོག་ཏུ་མ་སོང་བར་བཅིང་བ་དང་། སྟེང་ཐུར་མ་སྲ་མོས་མནན་པ་ཡང་ཕྲ་ཞིང་སྲབ་བརྟན་པ་འཇམ་པ་མཉེན་པ་མ་འཁུམས་པར་རྨ་ལ་ཕན་པར་གྱིས་ཏེ་ཆིངས་ཤིག །ཞག་གཉིས་ཀྱི་བར་དུ་ནི་རྨ་དེ་བག་
བྱ་ཞིང་མཚན་མོ་བསྲུང་ངོ་། །གཏོར་མ་ཡང་གཏོར་ཅིག །འདྲེ་གདོན་ཐུབ་པར་བྱ་ཞིང་བསྲུང་བའི་སྨན་སྤྱི་བོ་ལ་གདགས་པའི་སྨི་དང་། གུ་ཧང་མ་ཏི་དང་། གུ་ཧ་དང་། ཛཱ་ཏི་ཕ་ལ་དང་། བྲཧྨ་ཙ་རི་ནི་དང་། ཤུ་དག་དང་། ཚད་དྲ་མ་ཏི་དང་། ཚད་དྲ་དང་། རྩྭ་དཱུར་བ་དང་། ཡུངས་ཀར་
དང་། འདི་རྣམས་སྤྱི་བོར་ཡང་གདགས། བསྲེགས་པའི་དུད་པས་ཀྱང་བདུགས་ཤིག །ཟས་སྐོམ་བསྡམ་པའི་ཆོ་ག་དང་འདྲ་སྟེ། ཁ་ཟས་དང་སྐོམ་བསྡམ། བུད་མེད་དང་མི་འཕྲད། ཉིན་པར་ཉལ་དུ་མི་རུང་ངོ་། །བུད་མེད་དང་མ་འཕྲད་ཀྱང་དྲན་ནམ་རེག་གམ་མཐོང་སྟེ་ཁུ་བ་བྱུང་
ན་ཡང་རྨ་ཁ་གཡའ། རྨ་ཁ་དམར་ཞིང་སྣུམ་པོར་འབྱུང་། ན་ཞིང་སྐྲང་། རྣག་འཁྱིམས་ཏེ་བུད་མེད་དང་མ་འཕྲད་ཀྱང་གནོད་པའི་ཉིན་དེ་ལྟར་འགྱུར་རོ། །ཁ་ཟས་ནི་ཅི་དང་ཅི་འཕྲོད་པ་ཟ་སྟེ། ནས་དང་། གྲོ་དང་། འབྲས་ཞག་དྲུག་ཅུས་སྨིན་པ་དང་། སྲན་ཆུང་དང་། མོན་སྲན་སྡེའུ་དང་།
ཏུ་བ་རི་དང་། ཛི་བན་ཏི་དང་། ནི་ཤན་ནཱ་ག་དང་། ལ་ཕུག་གཞོན་ནུ་དང་། བརྟག་དང་། ཏཎྜུ་ལི་ཡ་ག་དང་། རྒྱ་སྣེའུ་དང་། ཀ་ར་བེལ་ལ་ཀ་དང་། ཀར་ཀོ་ཏ་དང་། པ་ཏོ་ལའི་འབྲས་བུ་དང་། ལྕེ་ཚ་དང་། བལ་པོ་སེའུ་དང་། སྐྱུ་རུ་ར་དང་། འདི་རྣམས་གཡོས་སྦྱར་བ་ཞུན་མར་ལ་བརྔོས་
ཏེ། བཙོས་ལ་བསྒྲངས་པ་དང་། འབྲས་དང་འབྲུ་བག་རྙིང་པའི་ཟས་དང་། ཡུལ་སྐམ་སའི་བྱ་ཤ་ཟོས་ན་རྨ་དེ་མྱུར་དུ་འཚོ། ཁ་ཟས་ཚོད་བཟུང་སྟེ་ཆུང་ངུ་བཟའ། ཟས་ཕན་པ་དུས་གཅིག་ཏུ་ཟོས་ན་འཇུ་སྟེ་བདེའོ། །ཁ་ཟས་མ་ཞུ་ན་རླུང་ནད་ལ་སོགས་པ་ལངས་ཏེ། ནད་ཕྱིར་