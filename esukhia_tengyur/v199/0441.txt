མཆོག་ཡིན་ནོ། །བལ་བུའི་ལོ་མ་དང་། དབྱི་མོ་དང་། ན་ལེ་ཤམ་སྲང་རེ་རེ་དང་། པི་པི་ལིང་མཱུ་ལ་སྲང་གཉིས་དང་། བཅའ་སྒ་སྲང་གསུམ་དང་། དྲི་སྣ་བཞི་དང་། པུ་ཤེལ་ཙི་ཞོ་གཉིས་གཉིས་དང་། དེ་རྣམས་ཞིབ་ཏུ་བཏགས་
པའི་ཕྱེ་མའི་སུམ་འགྱུར་གྱི་བུ་རམ་དང་རི་ལུར་བྱས་པ་ལ་ནི་བལ་བུའི་རི་ལུ་ཞེས་བྱ་སྟེ། རན་པར་ཟོས་པའི་རྗེས་ལ་ཆང་དང་ཤ་ལ་སོགས་པའི་ཁུ་བཅུད་དང་། ཤ་ཁུ་དང་ཨ་རིཥྚའི་ཆང་དང་། ཞོ་ག་ཆུ་དང་། ཐུག་པ་དང་། ལོ་མ་དང་འདི་རྣམས་གང་ཡང་
རུང་བ་གསང་གནས་སུ་བྱིན་ཏེ། དེ་ལྟར་རྟག་ཏུ་བསྟན་ན་རླུང་དང་བད་ཀན་ལས་གྱུར་པའི་སྐྱུག་པ་དང་། ཕོ་བ་ན་བ་དང་། རྩིབ་ལོགས་དང་། སྙིང་ན་བ་དང་། རིམས་དང་། སྐྲང་པ་དང་། སྐྱ་རྦབ་དང་། སྐྲན་དང་། ཆང་ནད་དང་། གཞང་འབྲུམ་དང་།
ཆམ་པ་དང་། སྣ་ཆུ་འཛག་པ་དང་། དབུགས་མི་བདེ་བ་དང་། ལུད་པ་ལུ་བ་རྣམས་ལས་ཟློག་པར་བྱེད་དོ། །ཅི་སྟེ་འཁྲུ་བ་འགགས་ཏེ་ན་བ་ལ་ནི་གང་གི་སྦྱོར་བ་ལས་བཅའ་སྒ་ཕྱུང་ལ་ཨ་རུ་ར་སྲང་གསུམ་གྱིས་སྦྲུས་ཏེ་བསྲེས་པ་ཟོས་ན་ཕན་ནོ། །གལ་ཏེ་
མཁྲིས་པ་ལས་གྱུར་པའི་སྐྱུག་པའི་ནད་དང་། ཕོ་བའི་ནད་ལ་སོགས་པ་ལ་ནི་གོང་གི་སྦྱོར་བ་ལས་བུ་རམ་ཕྱུང་ལ་ཕྱེ་མའི་བཞི་འགྱུར་གྱི་ཁ་ར་དཀར་པོ་བསྲེས་ཏེ་རི་ལུར་བྱས་ཏེ་བཟའོ། །རི་ལུ་དེ་ཡང་བུ་རམ་མམ། ཁ་ར་གང་དང་སྦྱོར་ཡང་ཆུ་དང་བསྐོལ་ཏེ་ཆུ་
དུ་བ་དང་ཕྱེ་མ་བཅུག་ལ་རི་ལུར་བྱས་པ་ནི་ཡང་བའི་མཆོག་ཡིན་ནོ། །དེ་ནས་སྨན་གྱི་སྦྱོར་བ་དེ་དག་གིས་མ་ཞུ་བའི་འཁྲུ་བ་སྨིན་ཏེ། རླུང་ལས་གྱུར་བའི་ཕོ་བའི་ནད་དང་། འཁྲུ་བ་སྐྱེས་ན་དྲོད་སྐྱེ་བའི་སྨན་དང་སྦྱར་བའི་མར་ཉུང་ངུ་ཉུང་ངུ་བཟའོ། །མེ་དྲོད་ཅུང་ཞིག་
སྐྱེས་ཏེ་རླུང་དང་། བཤང་གཅི་འགགས་ན་ཞག་གཉིས་གསུམ་སྣུམ་ཆོས་བྱས་ཏེ། དེ་ནས་ནི་རུ་ཧ་གཏང་བར་བྱའོ། །དེ་ནས་ཉེས་པ་རྣམས་བྱུང་བ་དང་། ཨེ་རཎྜའི་མར་རམ་སེང་ཕྲོམ་གྱི་མར་གང་ཡང་རུང་བ་ཐལ་སྨན་དང་ལྷན་ཅིག་སྦྱར་ལ་བཀྲུ་སྨན་གཏང་ངོ་། །