དང་། སེང་ཕྲོམ་དང་། ཤིང་ཚ་དང་། ལི་ཀར་དཀར་པོ་དང་། ཤིང་མངར་དང་། རྔུབ་རྣ་ཤི་རིའི་ཤུན་པ་དང་། ཤུག་པ་དང་། བཙོད་དང་། སྤོད་རུ་རྟ་དང་། རྒྱ་སྤོས་དང་། བད་ཀན་ལ་སྨན་རྣོན་པོའི་དུད་པ་བཏང་བ་ནི་ཛོ་ཏི་སྨ་ཏི་དང་། སྐྱེར་བ་དང་།
ཡུང་བ་སྨན་གྱི་རྩ་བ་བཅུ་དང་། ལྡོང་རོས་དང་། བ་བླ་དང་། རྒྱ་སྐྱེགས་དང་། ཙནྡན་དཀར་པོ་དང་། འབྲས་བུ་གསུམ་དང་། སྨན་སྤོས་དྲི་ཞིམ་པོའི་ནང་ན་རོ་རྣོ་བའི་གྲངས་སུ་གཏོགས་པ་རྣམས་དང་། འདི་རྣམས་ཀྱི་དུད་པ་སྣ་ནས་བཏང་ཞིང་མགོ་བོའི་ནད་བཀྲུ་བར་བྱའོ། །སྨན་
གྱི་དུད་པ་གཏང་བ་སྦྱར་བའི་ཐབས་ནི་སྨན་རྣམས་ཞག་གཅིག་ཆུའི་ནང་དུ་སྤངས་ཏེ་ཆུ་དགས་སུ་ཞིབ་པར་བཏགས་ལ་ཤིང་བུ་དྲང་ཞིང་འཇམ་པོ་སྲ་མོ་སོར་བཅུ་གཉིས་པ་ལ་དུད་པའི་སྨན་ལྡེ་གུ་བཏགས་བཏགས་པ་ལན་ལྔའི་བར་དུ་བྱུགས་ཤིང་གྲིབ་མ་ལ་བསྐམས་ལ་སྨན་གྱི་གདར་བུ་
སྦོམ་མཐེབ་མོ་ཙམ་ཐོག་དྲུང་ཕྲལ། དབུས་སྦོམ་སྟེ་ནས་འདྲ་བར་བྱས་ལ། བསྐམས་པ་དང་རླུང་ནད་དང་བད་ཀན་སོ་སོའི་ནད་ལ་ཕན་པའི་རླུང་གིས་ཀྱང་བྱུགས་ནས་ནང་གི་ཤིང་བུ་ནི་དྲོངས་ལ་ཕྱུང་ཤིག །དེ་ནས་སྨན་གྱི་གདར་བུའི་དྲུང་མེས་བསྲེགས་ལ་ཁམ་ཕོར་
ཁ་སྦྱར་ལ་དབུས་སུ་བུ་ག་ཕུག་པའི་ནང་དུ་བཅུག་སྟེ་དུད་སྨན་གྱི་གདར་བུའི་རྩེ་མོ་གཅེའུ་བུ་གའི་ནང་དུ་བཅུག་ལ་དུད་པ་ཁར་བརྔུབས་ཏེ་ལུད་པ་ལུ་ཞིང་མི་བདེན་བརྡུངས་ཏེ་སོར་བཅུའམ་སོར་བརྒྱད་པ་བྱས་ལ་དུད་པ་བརྔུབས་ན་ལུད་པ་ལུ་བ་དང་། དབུགས་མི་བདེ་བ་དང་ཆམ་
པས་བཏབ་པ་དང་། སྐད་འགགས་པ་དང་། ཁ་སྣ་ནས་རྣག་མནམ་པ་དང་། ཁ་གདོང་ལ་སྐྱ་རྦབ་ཀྱི་ནད་ཡོད་པ་དང་། སྐྲ་ལ་གཟའ་ཞུགས་པའམ། བྱིའམ། རྣ་བ་ན་བ་དང་། མིག་རྫི་བོར་ལྡོངས་ཏེ། མཆི་མ་མང་བ་དང་། མགུལ་བ་ཡན་ཆད་མགོ་བོ་གཡའ་ཞིང་
ཟ་སྟེ། འཕྲུག་འདོད་པ་དང་སློང་བག་ཅན་དུ་གྱུར་པ་དང་། མགོ་ཡུང་ཁྱེར་བ་དང་། སྐྱིགས་བུས་བཏབ་པ་འདི་རྣམས་ལྟ་བུ་ལ་སྨན་གྱི་དུད་པ་འཐུངས་ན་ནད་ཀྱིས་མི་ཚུགས་སོ། །སྣ་ནས་གཏང་བའི་ཆོ་ག་སྟེ་ལེའུ་ཉི་ཤུ་རྩ་གཅིག་པ་རྫོགས་སོ།། །།སྨན་གྱི་