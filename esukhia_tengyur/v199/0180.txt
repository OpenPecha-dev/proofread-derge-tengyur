འམ། ལི་ཁྲི་ལ་སོགས་པའི་བྱུག་པས་སྐུད་པ་དང་། འབྲུ་མར་གྱིས་ལུས་སྐུད་པ་དང་། འདམ་གྱིས་སྐུད་པ་དང་། གོས་རྙིང་པ་གྱོན་པ་དང་། མདོག་ཉམས་པའི་གོས་གྱོན་པ་དང་། ཆུས་འདྲུལ་བའི་གོས་གྱོན་པ་དང་། གོས་གཅིག་པ་དང་། ཕོ་ཉ་དེ་བོང་བུ་དང་། རྔ་མོ་
དང་། མ་ཧེ་ཞོན་ཏེ་འོངས་པ་དང་། ཕོ་ཉ་དེ་རྡོ་མཁན་དང་། ཤིང་མཁན་དང་། གོང་མའི་སྐྱོན་གང་ཡང་རུང་བ་དང་ལྡན་པའི་འཕྲིན་པ་རྒྱང་རིང་པོ་ནས་སྨན་པ་ལ་འབོད་ན་སྨན་པ་ནད་པའི་གན་དུ་འགྲོ་བར་མི་བྱའོ། །སྨན་པ་བདག་ཉིད་དགེ་མཚན་མ་ཡིན་པའི་བསམ་པ་བྱེད་
པའམ། དགེ་མཚན་མ་ཡིན་པའི་ཚིག་སྨྲ་བའི་དུས་སུ་འཕྲིན་པ་འོངས་པ་དང་། སྨན་པ་གཅེར་བུར་འདུག་པ་དང་། རྩྭ་གཅོད་ཅིང་འདུག་པ་དང་། རྡོ་འབུགས་ཤིང་འདུག་པ་དང་། ཕ་མའི་ཆེད་དུ་སྦྱིན་སྲེག་དང་། མཆོད་སྦྱིན་བྱེད་པ་དང་། ས་ལ་ཉལ་ཞིང་འདུག་
པ་དང་། སྐྲ་བཤིག་པ་དང་། མར་སྐུད་ཅིང་འདུག་པ་དང་། སྨན་པ་མྱ་ངན་དང་སྨྲེ་སྔགས་འདོན་ཅིང་ངུ་བའི་དུས་དང་། སྨན་པ་སྨྱུང་བ་བྱེད་ཅིང་འདུག་པ་དང་། མདོར་ན་སྨན་པའི་སྤྱོད་ལམ་གོང་མ་གང་ཡང་རུང་བ་དང་ལྡན་པའི་སྐབས་སུ་འཕྲིན་པ་འོངས་ན་ནད་པ་དེ་ངེས་པར་འཆི་
བ་ཡིན་པར་ཁོང་དུ་ཆུད་པར་བྱའོ། །ནད་པའི་ནད་གཞི་དང་། དུས་དང་། ཕོ་ཉ་དང་། སྨན་པ་དང་། ཕྱོགས་སུ་ལྡན་པར་ཚོགས་པ་ལས་ལྟས་སུ་བྱ་བ་ནི། ནད་པ་བད་ཀན་གྱི་གཞི་ཡང་ཡོད་ལ། སྨན་པ་དང་འཕྲིན་པ་གཉིས་ཀྱང་ཆུ་འགྲམ་དུ་སྔ་དྲོ་ཕྲད་པ་དང་། ནད་པ་མཁྲིས་
པའི་གཞི་ཡང་ཡོད་ལ་མེའམ་ཚ་བའི་ཕྱོགས་སུ་སྨན་པ་དང་ཕོ་ཉ་ཉི་མ་བྱེད་ལ་ཕྲད་པ་དང་། ནད་པ་རླུང་ནད་གྱི་གཞི་ཡང་ཡོད་ལ། ངམ་གྲོག་དང་གཡང་ས་ལྟ་བུར་སྨན་པ་དང་ཕོ་ཉ་ཕྱི་དྲོ་ཕྲད་པར་གྱུར་ན་དེ་ནི་གསོ་བའི་ཡུལ་ལས་འདས་པ་ཡིན་ནོ། །གཞན་ཡང་སྨན་པའི་དྲུང་དུ་ཕོ་
ཉ་འོངས་པའི་ཚེ་འདི་དག་ལྟར་སྣང་ན་ཡང་འཆི་བའི་མཚན་མར་བྱ་སྟེ། དེ་ཡང་ལྟེ་བ་ལག་པས་ནོམ་པ་དང་། དེ་བཞིན་དུ་སྣ་དང་། ཁ་དང་། སྐྲ་དང་། བ་སྤུ་དང་། སེན་མོ་དང་། སོ་དང་། ཕོ་མཚན་དང་། རྒྱབ་དང་། ནུ་མ་དང་། མགྲིན་པ་དང་། ལྟོ་བ་དང་། མཐེའུ་ཆུང་