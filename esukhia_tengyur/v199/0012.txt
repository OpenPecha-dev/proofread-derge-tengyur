ཀྱི་ཁོང་ཚ་བ་དང་། བུད་མེད་ཀྱི་མངལ་ན་བ་དང་། འདི་རྣམས་སེལ་ཏེ་ཕན་ནོ། །སུག་སྨེལ་དང་། མ་ཧེ་ལ་དང་། ཏུ་རུསྐ་དང་། རུ་རྟ་དང་། གནྡྷ་པྲི་ཡང་ཀུ་དང་། སྤང་སྤོས་དང་། བ་ལང་བྷྱ་མ་ཀ་དང་། སྤྲིག་ཀ་འབུག་སུག་དང་། ཞོག་ཏང་ཀུ་དང་། ཙོ་ཙ་དང་། གནྡྷ་བྷ་དྲ་དང་། རྒྱ་སྤོས་དང་།
སྟི་ནི་ཡ་དང་། སྤུ་མ་ཞེས་བྱ་བ་སྲི་ཤིང་གི་མེ་ཏོག་གི་ཁུ་བ་དང་། ཉ་ཕྱིས་དང་། རྒྱ་མཚོ་ནས་བྱུང་བའི་ཆུ་སྲིན་གྱི་སེན་མོ་དང་། ཐང་ཤིང་དང་། ཨ་ཀ་རུ་དང་། ཤྲི་བས་ག་དང་། གུར་ཀུམ་དང་། ཙནྡན་དང་། གུ་གུལ་དང་། ས་ཙི་རས་དང་། པོག་དཀར་པོ་ནུ་མ་ཀ་དང་། སུན་ན་མ་དང་།
ནཱ་ག་གེ་སར་དང་། འདི་རྣམས་ནི་སུག་སྨེལ་ལ་སོགས་ཏེ་འདི་དག་དྲི་ཞིམ་པོའི་སྡེར་གཏོགས་ཏེ། རླུང་ནད་དང་བད་ཀན་རྒྱས་པའི་ནད་སེལ། དུག་ཐུབ། པགས་པའི་ཤ་མདོག་བཟང་པོ་སྡུག་གུར་འགྱུར། གཡན་པ་དང་། ཐོར་བུ་དང་། བས་ལྡག་པའི་ནད་འདི་རྣམས་ཀུན་སེལ་ཏོ། །
ཤྱ་མ་དང་། དན་དི་དང་། དྲ་བན་ཏི་དང་། ཀ་མུ་ཀ་དང་། དྲི་བིད་ཤིང་ཉེ་རོང་དང་། ཤང་ཁྲི་ནི་དང་། པ་ཏལ་དང་། སུ་བརྞ་ཤི་རི་དང་། གབ་ག་ཤི་དང་། ཤི་ཁ་རི་དང་། ཀམ་པི་ལྱཀ་དང་། སླེ་ཏྲེས་དང་། ཤིང་ཀ་རཉྫ་དང་། བ་སྟད་ཏྲི་དང་། བྱ་དྷི་ག་ཏ་དང་། བྷ་ལ་དང་། བ་ཧུ་ར་
ས་དང་། ཤིང་རོ་ཚ་བ་རྣམས་ཀྱི་འབྲས་བུ་ནི་སྨན་ཤ་མ་ལ་སོགས་པའི་སྡེར་གཏོགས་ཏེ། སྐྲན་དང་། དུག་འཐུངས་པ་དང་། ཟས་ཡི་གར་མི་འོང་བ་དང་། བད་ཀན་རྒྱས་པ་དང་། སྙིང་ན་བ་དང་། ཆུ་འགགས་པ་དང་། ནད་འདི་རྣམས་སེལ་ཏོ། །དེ་ལྟར་སྨན་གྱི་གྲངས་སུམ་ཅུ་རྩ་
གསུམ་བཤད་པ་ལ། དེ་དག་གི་ནང་ནས་སྨན་ལ་ལ་མ་རྙེད་ན་ཡང་། སྨན་གྱི་རོ་དང་། མཐུ་དང་ཡོན་ཏན་འདྲ་བ་ལས་སྨན་སྣ་སྦྱོར་ཅིག །བཀྲུ་སྨན་དང་སྐྱུག་སྨན་ལ་སོགས་པ་ནད་སྦྱངས་པའི་སྨན་སྣ་ཚོགས་འདུས་པར་བཤད་པ། སྨན་སྡེའི་རྣམ་གྲངས་བཤད་པའི་ལེའུ་བཅོ་ལྔ་པ་
རྫོགས་སོ།། །།སྣུམ་དཔྱད་ཀྱི་ཆོ་གར་བྱ་བ་བཤད་པའི་ལེའུ་བཅུ་དྲུག་བཤད་པར་བྱའོ། །སྣུམ་གྱི་ནང་ན་མཆོག་ནི་རྣམ་པ་བཞི་སྟེ། ཞུན་མར་དང་། རྐང་དང་། ཚིལ་དང་། ཏིལ་མར་དང་བཞིའོ། །དེ་ལྟར་སྣུམ་དེ་དག་ནི་སྤྱིར་ནི་འཇུ་དཀའ་སྟེ་ལྕི། བསིལ། ཁོང་འཁྲུ།