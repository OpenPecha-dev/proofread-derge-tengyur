སློན་ཁྲུས་ཀྱིས་ལུས་དག་པར་བྱ་བ་གཅེས་སོ། །གལ་ཏེ་སློན་ཁྲུས་ཀྱིས་ལུས་མ་དག་ཅིང་ཆོ་ག་ལོག་པར་བཅུད་ཀྱིས་ལེན་གྱིས་དང་པོ་རོ་ཙ་བར་བྱེད་པའི་ཆོ་ག་སྒྲུབ་པར་བྱེད་ན་ནི་འབྲས་བུ་དོན་མེད་དེ། ཇི་ལྟར་དྲི་མ་དང་བཅས་པའི་རས་ལ་རི་མོ་འདྲི་བ་འབྲས་བུ་མེད་པ་བཞིན་ནོ། །དེ་ལ་བཅུད་
ཀྱིས་ལེན་གྱི་སྦྱོར་བ་བསྒྲུབ་པ་ལ་རྣམ་པ་གཉིས་སུ་དྲང་སྲོང་རྣམས་ཀྱིས་བཤད་དོ། །དེ་ཡང་ཁང་པ་རླུང་དང་ཉི་མས་མ་ཕོག་པའི་གནས་སུ་འདུག་པ་དང་། རླུང་དང་ཉི་མ་ལྷགས་པའི་གནས་གཉིས་ལས་གོང་མ་མཆོག་ཡིན་ན། ཁང་པ་བྱ་བ་དེ་ཡང་རླུང་མེད་པ་དང་། འཇིགས་པ་མེད་
པ་དང་ཡང་ཐོག་གི་ནང་དུ་ཞལ་ཞལ་ལ་སོགས་པས་ལེགས་པར་བསྟར་ཏེ། ཡོ་བྱད་རྣམས་དང་། སྨན་པ་མཁས་པས་ཡང་ཡོ་བྱད་དང་བཅས་པ་ཉེ་བར་བསགས་ལ། ཁང་པ་ཡང་དབང་ལྡན་གྱི་ཕྱོགས་སུ་ཁ་བལྟས་ཏེ། གནས་ཤིས་པར་བྱ་བ་དང་། ཁང་པ་སྦྲེལ་མ་གསུམ་དུ་
བྱས་ཏེ་སྐར་ཁུང་ཤིན་ཏུ་ཕྲ་བར་བཏོད་དོ། །དེ་ཡང་དུ་བ་དང་། ཉི་མ་དང་། རུལ་བ་དང་། སྲོག་ཆགས་གདུག་པ་དང་། བུད་མེད་དང་། གླེན་པ་སོགས་མི་བགྲོད་པའི་གནས་སུ་བྱའོ། །དེ་ནས་དེའི་འོག་ཏུ་ཉིན་ཞག་ཤིས་པ་ལ་ཡང་ཕྱི་རོལ་གྱི་ལུས་ཀྱི་ཁྲུས་གཙང་སྦྲ་བྱ་སྟེ། མཆོད་
པར་འོས་པ་རྣམས་ལ་མཆོད་དེ་ཁང་པ་དེར་འདུག་པར་བྱའོ། །དེ་ནས་སློན་ཁྲུས་ཀྱིས་ལུས་སྦྱངས་ནས་ཉམས་སྟོབས་བདེ་བར་སྐྱེས་པ་དང་། ཚངས་པར་སྤྱོད་པ་དང་། བློ་བརྟན་པ་དང་། དད་པ་དང་ལྡན་པ་དང་། གཡུལ་ལས་དབང་པོ་རྣམས་རྒྱལ་བར་བྱ་བ་དང་། སྦྱིན་པ་དང་། ཚུལ་
ཁྲིམས་ལ་སོགས་པ་ལ་གནས་པ་དང་། བདེན་པ་དང་། བརྟུལ་ཞུགས་དང་། ཆོས་བཞིན་དུ་སྤྱོད་པ་དང་། ལྷ་རྗེས་སུ་དྲན་པ་དང་། གཉིད་ལོག་པ་དང་། མི་ལོག་པའི་ཚོད་ཙམ་ཤེས་ཤིང་རིག་པར་སྤྱོད་པ་དང་། སྨན་ལ་དགའ་ཞིང་དེས་པ་དང་ལྡན་པའི་གང་ཟག་གིས་
བཅུད་ཀྱིས་ལེན་བརྩམ་པར་བྱའོ། །དེ་ཡང་ཐོག་མར་སྣུམ་ཆོས་དང་དུགས་བྱས་པའི་སྐྱེས་བུས་བཀྲུ་སྨན་དང་། ཨ་རུ་ར་དང་། སྐྱུ་རུ་ར་དང་། རྒྱམ་ཚ་དང་། བཅའ་སྒ་དང་། ཤུ་དག་དང་། ཡུང་བ་དང་། པི་པི་ལིང་དང་། བྱི་དང་ག་དང་། བུ་རམ་དང་། དེ་རྣམས་ཆུ་དྲོན་