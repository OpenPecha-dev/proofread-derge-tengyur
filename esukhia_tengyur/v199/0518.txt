རྣམས་དང་། སྐམ་སར་གནས་པའི་ཤ་ཁུ་འབྲས་བུ་གསུམ་དང་། པ་ཏོ་ལ་དང་། སེང་ལྡེང་དང་། ནིམ་པ་དང་། གོ་བྱེ་རྣམས་སྦྱར་བ་སྦྱིན་ནོ། །བཏུང་བར་ནི་ཆང་སྨན་མཐུན་པ་དང་སྦྱར་བའམ། དར་བའི་ནང་དུ་སོ་མར་ཛ་བཏབ་པ་བླུད་དོ། །བཟའ་བ་དང་བཏུང་བ་དེ་དག་ཀྱང་
མི་སྐྱུར་བ་དང་། མི་ཚ་བ་དང་། མི་རྣོ་བ་བྱིན་ན་མཛེ་ནད་ལ་ཕན་ནོ། །གཞན་དུ་ན། ཞོ་དང་འོ་མ་དང་། བུ་རམ་དང་ཆུ་དང་ཐུན་མོང་དུ་གནས་པའི་ཤ་དང་། ཏིལ་དང་མོན་སྲན་གྲེའུ་རྣམས་ནི་མཛེ་ན་བ་རྣམས་ཀྱིས་ཐག་རིང་དུ་སྤང་བར་བྱའོ། །པ་ཏོ་ལའི་རྩ་བ་དང་། འབྲས་བུ་གསུམ་
དང་། བི་ཤ་ལ་དང་། ལྔ་པོ་དེ་དག་རེ་རེ་ཡང་མ་ཤ་བཅུ་དྲུག་བཅུ་དྲུག་དང་། ཀྱི་ལྕེ་བ་དང་། པུ་ཙེ་ཤེལ་ཞོ་ཕྱེད་ཕྱེད་དང་། དོང་གྲ་བཞི་ཆ་དང་། དེ་རྣམས་སྤྱིར་སྲང་གཅིག་ཡོད་པ་དེ་བཏགས་ལ་ཆུ་དང་ཚུལ་བཞིན་བསྐོལ་བ་འཐུངས་ན། རླུང་ལ་སོགས་པའི་ནད་གཞི་སྦྱོང་བར་
བྱེད་དོ། །སྨན་དེ་ཞུ་བའི་ཚོད་ཙམ་ན་སྐམས་ལ་གནས་པའི་རི་དགས་དང་བྱ་རྣམས་ཀྱི་ཤ་ཁུ་འབྲས་རྙིང་པའི་ཆན་དང་སྦྱར་ཏེ་ཟོས་ན་མཛེ་ནད་ཐམས་ཅད་དང་། སྐྲངས་པ་དང་། ཕོ་བའི་ནད་དང་། གཅིན་སྲི་བ་དང་། ཧ་ལི་མ་ཀ་ཞེས་བྱ་བའི་ནད་རྣམས་ལ་ཕན་ཏེ། ཞག་
དྲུག་ཏུ་སྦྱོར་བ་དེ་ལྟར་བྱས་ན་སྙིང་དང་ཆུ་སོར་ཟུག་པ་དང་། རིམས་མི་བཟད་པ་རྣམས་ཀྱང་ཞི་བར་བྱེད་དོ། །བྱི་དང་གའི་ནང་གི་སྙིང་པོ་དང་། སྐྱུ་རུ་ར་དང་། ཨ་རུ་ར་དང་། དེ་དག་སྲང་རེ་རེ་དང་། ད་ན་ཏྲི་སྲང་གསུམ་དང་། བུ་རམ་སྲང་བཅུ་གཉིས་དང་། འདི་རྣམས་རི་
ལུར་བྱས་ཏེ་བྱིན་ན་མཛེ་དང་། ཤ་བཀྲ་དང་། དབུགས་མི་བདེ་བ་དང་། ལུད་པ་དང་། གཞང་འབྲུམ་དང་། གཅིན་ནད་དང་། མཆེར་བ་ན་བ་དང་། ཐོར་བུའི་ནད་དང་། ཚིགས་ཀྱི་སྟེང་ན་གནས་པའི་འབྲུམ་བུའི་ནད་དང་། སྐྲན་རྣམས་འཇོམས་ཏེ་སྦྱོར་བ་འདི་ནི་གནོད་
སྦྱིན་ནོར་བུ་བཟང་པོ་ཞེས་བྱ་བ་དེས། ཉན་ཐོས་ཀྱི་དགེ་སློང་གཅིག་ནད་ཀྱིས་སྲོག་འདོར་དུ་ཉེ་བ་དང་། དེའི་དོན་དུ་སྦྱོར་བ་འདི་བཤད་པས། རིལ་བུ་འདིའི་མིང་ཡང་ནོར་བུ་བཟང་པོ་ཞེས་གྲགས་པ་ཡིན་ནོ། །ཏིག་ཏ་དང་། ནིམ་པ་དང་། འབྲས་བུ་གསུམ་དང་། ཤུག་