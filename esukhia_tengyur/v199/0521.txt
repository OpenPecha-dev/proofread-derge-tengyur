ཕྱེ་མ་བུ་རམ་དང་རི་ལུར་བྱས་ཏེ་ཟོས་ན་མཛེ་ནད་འཇོམས་སོ། །སོ་མ་ར་ཛ་དང་། བྱི་དང་ཀའི་སྙིང་པོ་དང་། པི་པི་ལིང་དང་། པི་པི་ལིང་གི་རྩ་བ་དང་། ལྕགས་ཀྱི་ཕྱེ་མ་དང་། སྐྱུ་རུ་ར་དང་། དེ་རྣམས་ཀྱི་ཕྱེ་མ་ཏིལ་མར་དང་ལྡེ་གུར་བྱས་ཏེ་ཟོས་ན། མཛེ་ནད་
གསོ་དཀའ་བ་ཡང་འཇོམས་སོ། །ཡང་ཨ་རུ་ར་དང་། གོ་བྱེ་དང་ཏིལ་མར་དང་དེ་རྣམས་ཀྱི་ཕྱེ་མ་བུ་རམ་དང་རི་ལུར་བྱས་ཏེ་ཟོས་ན་མཛེ་ནད་ལས་རྒྱལ་བར་བྱེད་དོ། །འདིར་བུ་རམ་དང་། སྨན་གྱི་ཚད་མ་སྨོས་པ་རྣམས་ནི་སྨན་སྤྱིའི་ཉེས་འགྱུར་གྱི་བུ་རམ་དང་སྦྱོར་ཅིག །ཡང་
ན་གོ་བྱེ་དང་། བྱི་དང་ག་དང་། སོ་མ་ར་ཛ་རྣམས་ཀྱི་ཕྱེ་མ་བུ་རམ་དང་། རི་ལུར་བྱས་ཏེ་ཟོས་ན་ཕན་ཡོན་ཡང་དེ་དང་འདྲའོ། །ཡང་ན་བྱི་དང་ག་དང་། སེང་ལྡེང་དང་། བྲག་ཞུན་གྱི་ཕྱེ་མ་ལས་རན་པར་ཟོས་ན་འབྲུམ་བུ་ཕྲ་མོ་དང་། ཤ་གཟི་གུ་དང་། ཤུ་བ་རྣམས་འཇོམས་སོ། །
བྱི་དང་ག་དང་། ཙི་ཏྲ་ཀ་དང་། སྐྱུ་རུ་ར་དང་། ལྕགས་ཀྱི་ཕྱེ་མ་དང་། པི་པི་ལིང་དང་། ཁ་ར་རྣམས་བཏགས་པའི་ཕྱེ་མ་ཏིལ་མར་དང་བཏགས་པའི་ལྡེ་གུ་བལྡགས་ན། མཛེ་ནད་གསོ་དཀའ་བ་ལས་རྒྱལ་བར་བྱེད་དོ། །གླ་སྒང་དང་། ཚ་བ་གསུམ་དང་། འབྲས་བུ་
གསུམ་དང་། བཙོད་དང་། ཐང་ཤིང་དང་། རྩ་བ་ལྔ་པ་རྣམ་གཉིས་དང་། ལོ་མ་བདུན་པ་དང་། ནིམ་པ་དང་། ཤིང་ཚ་དང་། བི་ཤལ་དང་། ཙི་ཏྲ་ཀ་དང་། མུར་བ་རྣམས་བཏགས་པའི་ཕྱེ་མ་དང་། སྨན་སྣ་གཅིག་གི་དགུ་འགྱུར་གྱི་ནས་ཕྱེ་དང་། སྦྲང་རྩི་ཆ་གཅིག་དང་།
མཛེ་འཇོམས་པའི་སྨན་རྣམས་བསྐོལ་བའི་ཁུ་བ་དང་བསྐྱོས་ཏེ་རྟག་ཏུ་འཐུངས་ན་མཛེ་ནད་ཟློག་པར་བྱེད་དོ། །དེ་བཞིན་དུ་འོར་ནད་དང་། སྐྱ་རྦབ་ཀྱི་ནད་དང་། ཤ་བཀྲ་དང་། ཕོ་བའི་ནད་དང་། གཞང་འབྲུམ་དང་། རླིག་རླུགས་དང་། མཚན་བར་རྡོལ་བ་དང་། འབྲུམ་བུ་
ཕྲ་མོ་དང་། འབྲུམ་བུ་དང་། འབྲུམ་ཆེན་གྱི་ནད་འཇོམས་སོ། །ཏུ་པར་ཞེས་བྱ་བ་ཨ་ཏ་ཀའི་རུས་པ་དང་། གོ་བྱེ་དང་། སོ་མ་ར་ཛ་དང་། ཙི་ཏྲ་ཀའི་རྩ་བ་དང་། འདི་རྣམས་རེ་རེ་ཡང་བཅུད་ཀྱིས་ལེན་གྱི་སྦྱོར་བ་བཞིན་དུ་སྦྱར་ཏེ་བསྟེན་པར་བྱའོ། །གོང་མའི་སྨན་གྱི་སྦྱོར་བ་