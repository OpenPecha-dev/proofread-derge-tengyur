ཡུངས་དང་། རུ་རྟ་དང་། དེ་བ་ཏ་ལི་དང་། ཤིང་མངར་དང་། ཤུ་དག་དང་། རྩ་བའི་སྨན་སྣ་བཅུ་ལ། ས་ལ་པརྞི་དང་། ཀྲྀཥྞ་པརྞི་དང་། ཀཎྜ་ཀ་རི་དང་། བྲི་ཧ་ཏི་དང་། གཟེམ་ཐོག་དྲུང་རྩ་ཐོན་དང་། འདི་རྣམས་ནི་སྨན་གྱི་རྩ་བ་ཕྲ་མོ་ལྔ་ཞེས་བྱའོ། །བིལ་བའི་རྩ་བ་དང་།
ཨག་ནི་མནྠ་དང་། སྱོ་ན་ཀ་དང་། ཏང་བལ་དང་། པ་ཏ་ལི་དང་། འདི་ལྔའི་རྩ་བ་ནི་རྩ་བ་ཆེན་པོ་ལྔ་ཞེས་བྱ་སྟེ། རྩ་བ་ཆེ་ཕྲ་གཉིས་གཅིག་ཏུ་བསྡུས་པ་ནི་རྩ་བ་བཅུ་ཞེས་བྱ་བ་དང་། དེ་བ་ད་རུ་ཐང་ཤིང་དང་། རསྣ་དང་། ཡ་བ་ནི་ལ་ལ་ཕུད་དང་། ཤ་ཏ་པུཥྤ་ཤ་ཏི་དང་། ཀྲི་ཏ་བེ་དྷ་ན་དང་།
རྒྱ་སྲན་ནག་པོ་དང་། སྦྲང་རྩི་དང་། ལྕེ་མྱང་ཚ་འམ། རྒྱམ་ཚ་ཤིང་ཉེ་རོང་འདི་རྣམས་ནི་བཀྲུ་སྨན་མས་གཏོང་བའི་སྡེ་ཚན་དུ་གཏོགས་སོ། །མགུལ་བ་ཡན་ཆད་མགོའི་ནད་དང་། མིག་ནད་དང་། སྣ་ནད་དང་། ལོག་ནད་ལ་སོགས་པ་ཅི་ན་ཡང་རུང་སྟེ། སྨན་སྣ་ནས་བཏང་ཞིང་ནད་སྦྱང་བའི་སྨན་
སྡེ་ལ། བེལ་ལ་དང་། ཨ་པ་མརྒ་དང་། ཚ་བ་རྣམ་པ་གསུམ་པོ་ན་ལེ་ཤམ་དང་། ལི་དོང་གྲ་དང་། པི་པི་ལིང་དང་། སྐྱེར་བའི་རྩ་བ་དང་། སུ་ར་ལའི་ས་བོན་དང་། ཤི་རི་ཤའི་མེ་ཏོག་དང་། འབྲས་བུ་དང་། རྩ་བ་དང་། པྲི་ཧ་ཏིའི་ལོ་མ་དང་། མེ་ཏོག་དང་། འབྲས་བུ་དང་། སྡོང་བུ་དང་།
རྩ་བ་དང་སྣ་ལྔ་དང་། ཤི་ཀྲུའི་ལོ་མ་དང་། མེ་ཏོག་དང་། འབྲས་བུ་དང་། སྡོང་བུ་རྩ་བར་བཅས་པ་ལྔ་དང་། སེང་ལྡེང་དང་། ཤིང་མ་དུ་ཀའི་མེ་ཏོག་དང་། རྒྱམ་ཚ་དང་། མིག་སྨན་སྐྱེར་ཁཎ་དང་། ཕ་བོང་གི་དྲེག་པ་དང་། སུག་སྨེལ་དང་། ལྡུམ་བུ་པྲིས་རྩི་ཀ་དང་། སྨན་སྡེ་འདི་རྣམས་ནི་
མགུལ་བ་ཡན་ཆད་ཀླད་པའི་ནད་ཐམས་ཅད་སེལ་ཞིང་སྦྱོང་པའི་སྨན་དུ་གཏོགས་སོ། །དེ་ལ་རླུང་ནད་སེལ་ཞིང་ཞི་བར་བྱེད་པའི་སྨན་གྱི་རྣམ་གྲངས་ནི། དེ་བ་ད་རུ་ཐང་ཤིང་དང་། རྒྱ་སྤོས་དང་། རུ་རྟ་དང་། སྨན་གྱི་རྩ་བ་བཅུ་རྣམས་དང་། བ་ལ་དང་། ཨ་ཏི་བ་ལ་དང་། སྨན་བི་ར་ཏ་རའི་
སྡེར་གཏོགས་པ་ལ་སོགས་པ་དང་། སྨན་བི་ད་རའི་སྡེར་གཏོགས་པ་རྣམས་ནི་རླུང་ནད་སེལ་ཏོ། །མཁྲིས་པའི་ནད་ཚ་བ་རྣམས་སེལ་བའི་སྨན་གྱི་སྡེ་ནི། རྩྭ་དཱུར་བ་དང་། པཱུརྞ་རྣ་བ་དང་། ནིམ་པ་དང་། སྨན་བ་ཤ་ཀའི་ལོ་མ་དང་། རྩ་བའི་བར་དུ་སྣ་ལྔ་དང་། ཨདྨ་ཀུབ་ཏ་ཁ་སྲལ་ཕྲེའུ་དང་།