ཀུན་དང་། ཤུ་ཏི་དང་། སྐྱེར་པའི་ཤུན་པ་དང་། སྭ་རྫི་ཀའི་ཐལ་བ་དང་། ཚ་བ་གསུམ་དང་། ཏིལ་མར་དང་། ཏིལ་མར་གྱི་བཞི་འགྱུར་གྱི་ཚྭ་དང་དེ་རྣམས་ལྷན་ཅིག་བསྐོལ་ཏེ་མར་འབའ་ཞིག་ལུས་པ་ལས་རྣ་བར་བླུགས་ན་རྣ་བ་ཟུག་པ་དང་། ཆུ་སེར་འཛག་པ་དང་། རྣ་བ་འོན་
པ་དང་། སྒྲ་དང་བཅས་པ་སེལ་ཏོ། །རྣ་བ་སྒྲ་ཟ་ཟི་ཟེར་བ་ལ་ནི་ཡུངས་མར་གྱིས་རྣ་བ་བཀང་ན་ཕན་ནོ། །ལ་ཕུག་སྐམ་པོ་དང་། བཅའ་སྒ་བསྲེགས་པའི་ཐལ་བ་དང་། ཤིང་ཀུན་དང་། བཅའ་སྒ་དང་། ཤུ་ཏི་དང་། ཤུ་དག་དང་། རུ་རྟ་དང་། སྐྱེར་པ་དང་། ཤི་
ཀྲུ་དང་། སྐྱེར་ཁཎྜ་དང་། ཁ་རུ་ཚ་དང་། ཡ་བཀྵ་ར་དང་། སརྫི་ཀའི་ཐལ་བ་དང་། ལན་ཚྭ་ཁྲོལ་བུ་དང་། རྒྱམ་ཚ་དང་། གྲོ་བའི་དུད་པ་དང་། རྩལ་རུ་ཚ་དང་། གླ་སྒང་དང་། དེ་རྣམས་ཏིལ་མར་དང་། དེའི་བཞི་འགྱུར་གྱི་དགུན་ཚྭ་དང་། ཁ་ལུང་གི་ཁུ་བ་ཚ་
དང་མཉམ་པ་དང་དེ་དང་མཉམ་པའི་ཆུ་ཤིང་གི་ཁུ་བ་དང་ལྷན་ཅིག་བསྐོལ་ཏེ་མར་ལུས་པ་ལས་རྣ་བར་བླུགས་པ་བྱས་ན་རྣ་བ་གཡའ་བ་དང་། སྒྲ་དང་བཅས་པ་དང་། རྣ་བ་འོན་པ་དང་། རྣ་བ་འཛག་པ་དང་། ཟུག་གཟེར་ཆེ་བ་དང་། སྲིན་བུ་ཡོད་པ་དེ་རྣམས་གསོ་
དཀའ་བ་ཡང་ཐལ་སྨན་གྱི་ཏིལ་མར་ཞེས་བྱ་བ་འདིས་མྱུར་དུ་འཇོམས་པར་བྱའོ། །མཆོག་ཏུ་ཁ་དང་སོའི་ནད་ལ་བསྔགས་ཏེ། རྣ་བ་ཕུག་སྟེ་ཚོར་བ་མེད་པ་ལ་ནི་རྣ་བའི་ཉེ་འཁོར་ལས་གཏར་ག་བྱའོ། །རྣ་བ་སྐྲང་ཞིང་རྣག་དང་བཅས་ཏེ་གསལ་པོར་མི་ཐོས་པ་ལ་ནི་སྐྱུག་སྨན་
བྱས་ན་ཕན་ནོ། །བྱིས་པ་དང་རྒན་པོ་འོན་ཏེ་ལོ་གྲངས་དུ་མ་ལོན་པ་ལ་ནི་སྤང་བར་བྱའོ། །རྣ་བ་ཐོག་མ་སྨིན་ཅིང་འཇམ་པར་བྱ་བའི་ཕྱིར་སྣུམ་དང་དུགས་རེས་ཀྱིས་བྱ་སྟེ། དེའི་འོག་ཏུ་རས་ཀྱིས་རྣ་བའི་ནད་དག་པར་བྱའོ། །དེ་ནས་འབྲུ་མར་གྱིས་རྣ་བ་གང་བར་བྱས་ན་ཕན་ནོ། །
སྦྱོར་བ་དེ་དག་ནི་རྣ་སྤབས་ཀྱིས་གང་བ་དང་། བད་ཀན་ཅན་ལ་སྦྱར་བ་ཡིན་ནོ། །རྣ་བ་སྐྲང་བ་ནི་རྣར་བླུགས་པའི་སྨན་དང་། མཁུར་བར་བཅང་བ་དང་། དུ་བ་བརྔུབ་པ་དང་། གང་ཡང་བད་ཀན་འཇོམས་པའི་སྨན་ཚ་བ་དང་། དྲོ་བའི་བྱུག་པ་ལ་སོགས་པ་ཐམས་