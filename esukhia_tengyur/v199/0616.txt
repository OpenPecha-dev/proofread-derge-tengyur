གདོན་གྱིས་ཐེབས་པ་རྣམས་སེལ་བའི་མཆོག་ཡིན་ནོ། །ཡང་ན་བཅའ་སྒ་དང་། པི་པི་ལིང་དང་། ན་ལེ་ཤམ་དང་། གནྡྷ་བྷ་དྲ་དང་། གུར་གུམ་དང་། པི་པི་ལིང་གི་རྩ་བ་དང་། ཀཎྜ་ཀ་རི་དང་། ཡུང་བ་དང་། སྐྱེར་པའི་རྩ་བ་དང་། རུ་རྟ་དང་། ཡུངས་ཀར་དང་། ཡུངས་ནག་དང་།
བ་ལ་ཀ་དང་། དུག་མོ་ཡུངས་དང་། ཙནྡན་དཀར་པོ་དང་། སྒོག་སྐྱ་དང་། ཨ་རུ་ར་དང་། བ་རུ་ར་དང་། པུ་ཤེལ་ཙི་དང་། པུ་ཙེ་ཤེལ་དང་། ཤུ་དག་དང་། སྤངས་མ་དང་། ཤིང་མངར་དང་། བ་བླ་དང་། ཙནྡན་དམར་པོ་དང་། སུག་སྨེལ་དང་། ལྡོང་རོས་དང་།
ཤུག་པ་དང་། པོག་དཀར་པོ་དང་། རྒྱ་སྤོས་དང་། མེ་ཏོག་མ་དུ་ཀའི་ཤིང་དང་། པྲི་ཡང་ཀུ་དང་། བོང་ང་དཀར་པོ་དང་། སྐྱེར་ཁཎྜ་དང་། དབྱི་མོ་རྣམས་ཆ་མཉམ་སྟེ། ཞིབ་ཏུ་བཏགས་ལ་དེ་རྣམས་སྤྱིར་བསྡོམས་པའི་བཞི་འགྱུར་གྱི་མར་རྙིང་པ་དང་། གཅིན་གྱི་སྡེ་ཚན་མདོའི་གནས་
སུ་བསྟན་པ་ལས་གཅིན་མར་དང་ཆ་སྙོམས་ཏེ་རེ་རེ་ནས་བསྐོལ་ལ་གཅིན་དང་མར་ལུས་པ་བཙགས་པ་ནི་གདོན་ཁུས་འདེབས་པའི་མར་ཡིན་ནོ། །ཞེས་སྔོན་གྱི་མཁས་པ་དག་འདོད་དེ། དེ་ལས་རན་པར་འཐུངས་ན་གདོན་སེལ་བའི་མཆོག་ཡིན་ནོ། །ཡང་ན་སྤོས་དང་། ཤིང་
མངར་དང་། ཀ་རཉྫ་དང་། རྒྱ་སྐྱེགས་དང་། པ་ཏོ་ལའི་རྩ་བ་དང་། བཙོད་དང་། ཤུ་དག་དང་། པ་ཏོ་ལ་དང་། ཤིང་ཀུན་དང་། ཡུངས་ཀར་དང་། ཀཎྜ་ཀ་རི་དང་། སེར་པོ་རྣམ་པ་གཉིས་དང་། གན་དྷ་པྲི་ཡང་ཀུ་དང་། པུ་ཙེ་ཤེལ་དང་། རྒྱ་ཤུག་གི་འབྲས་བུ་དང་། ཚ་བ་གསུམ་
དང་། འབྲས་བུ་གསུམ་དང་། གཙོ་འབྲས་དང་། ཐང་ཤིང་དང་། བྱི་དང་ག་དང་། ཨཉྫ་གན་དྷ་དང་། སླེ་ཏྲེས་དང་། ཨད་ཀོ་ལ་དང་། ཀོ་ཤ་ཏ་ཀི་དང་། ཤི་ཀྲུ་དང་། ནིམ་པ་དང་། གླ་སྒང་དང་། དུག་མོ་ཡུངས་དང་། རུ་རྟ་དང་། ཤི་རི་ཤའི་མེ་ཏོག་དང་། ས་བོན་དང་།
གི་རི་ཀརྞི་དང་། དན་ཏི་དང་། ཀྲུ་ཏྲུག་ཏྲེས་དང་། བིལ་བ་རྣམས་ཆ་སྙོམས་ཏེ་ཞིབ་ཏུ་བཏགས་ལ་དེ་རྣམས་སྤྱིར་བསྡོམས་པའི་བཞི་འགྱུར་གྱི་མར་རྙིང་པ་དང་། གཅིན་ནམ་བརྒྱད་དང་། དེ་རེ་རེ་ནས་གོང་མ་བཞིན་དུ་བསྐོལ་ལ། གཅིན་དང་མར་ཉི་ཚེ་ལུས་པ་བཙགས་པའི་མིང་ནི་གདོན་ཁུས་