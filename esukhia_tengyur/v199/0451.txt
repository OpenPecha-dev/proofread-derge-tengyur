སུ་ཀ་དང་། བ་སི་རི་དང་། ཨ་སྨན་ཏ་དང་། ཉེའུ་ཤིང་དང་། ལྕམ་པ་དང་། ཨ་ཏི་བ་ལ་དང་། གོ་བྱེ་དང་། པུ་ཙེ་ཤེལ་དང་། ཀ་ཙ་ཀ་དང་། བྲཀྵི་ད་ནི་དང་། ཤིང་ཤ་ཀའི་འབྲས་བུ་དང་། བྱ་གྲི་དང་། གུ་ཐ་དང་། གཟེམ་དང་། ནས་དང་། རྒྱ་སྲན་
དང་། རྒྱ་ཤུག་དང་། པ་ར་ན་དང་། ཀན་ཏ་ཀའི་འབྲས་བུ་དང་། འདི་རྣམས་མར་དང་ཚུལ་བཞིན་བསྐོལ་བའི་ནང་དུ་ཨུ་ཤ་ཀའི་སྡེ་ཚན་གྱི་ཕྱེ་མ་བཏབ་པ་འཐུངས་ན། རླུང་ལས་གྱུར་པའི་རྡེའུ་མྱུར་དུ་འཇིག་པར་བྱེད་དོ། །ཡང་ན་ཨེ་རཎྜ་དང་། བྲི་ཧ་ཏི་དང་། ཀཎྜ་ཀ་རི་དང་།
གཟེམ་དང་། བུ་རམ་ཤིང་འདི་རྣམས་ཀྱི་རྩ་བའི་ཕྱེ་མ་ཞོ་མངར་པོ་ལ་བཏབ་སྟེ་བླུད་ན་རླུང་ལས་གྱུར་པའི་རྡེའུ་འཇིག་པར་བྱེད་དོ། །མཁྲིས་པ་ལས་གྱུར་པའི་རྡེའུ་ཆགས་པ་ལ་ནི་ཀུ་ཤ་དང་། ཀ་ཤ་དང་། འདམ་བུ་དང་། གུ་ཐ་དང་། ཨིང་ཀ་ཐ་དང་། ཉེའུ་ཤིང་དང་། སྲུ་སྲུའི་རྩ་བ་དང་།
དར་བ་དང་། བི་ད་རི་དང་། བ་རི་ཧི་དང་། འབྲས་ཀྱི་རྩ་བ་དང་། གཟེ་མ་དང་། བ་ལུ་ཀ་དང་། བ་ཏ་ཀ་དང་། ལྕགས་ཕྱེ་དང་། ཀུ་རུ་ཏ་ཀ་དང་། བ་སྤྲུ་བ་དང་། ཤི་རི་ཤ་དང་དེ་རྣམས་བསྐོལ་བའི་ཁུ་བ་མར་དང་ལྷན་ཅིག་བསྐོལ་བའི་ནང་དུ་ག་གོན་ལ་སོགས་པའི་ས་བོན་དང་།
ཨུཏྤ་ལའི་ས་བོན་དང་། ཤིང་མངར་དང་། བྲག་ཞུན་དང་འདི་རྣམས་ཀྱི་ཕྱེ་མས་བཏབ་སྟེ་འཐུངས་ན་ཕན་ནོ། །བད་ཀན་ལས་གྱུར་པའི་རྡེའུ་ཆགས་པ་ལ་ནི་སྨན་བ་རུ་ནའི་སྡེ་ཚན་དང་། རླུང་འཇོམས་པའི་སྨན་ཐང་ཤིང་ལ་སོགས་པའི་སྡེ་ཚན་དང་། བྱི་དང་ག་དང་། ཧ་རེ་ཎུ་ཀ་དང་། གུ་གུལ་དང་།
ན་ལེ་ཤམ་དང་། རུ་རྟ་དང་། ཀྲུ་ཏྲུག་ཏྲེས་དང་། བྱེའུ་རུག་པ་དང་། དེ་རྣམས་བསྐོལ་བའི་ཁུ་བ་མར་དང་ཡང་བསྐོལ་བའི་ནང་དུ་ཨུ་ཤ་ཀའི་སྡེ་ཚན་བཏགས་པའི་ཕྱེ་མ་བཏབ་པའི་མར་བླུད་ན་བད་ཀན་ལས་གྱུར་པའི་རྡེའུ་མྱུར་དུ་འཇིག་པར་བྱེད་དོ། །བཟའ་བ་དང་། བཏུང་བ་ནི་འོ་མ་
དང་། ཐུག་པ་དང་ཐལ་སྨན་དང་སྦྱར་བའི་ནད་གཞི་སོ་སོ་དང་མཐུན་པའི་སྨན་རྣམས་ཀྱང་བཟའ་བཏུང་གི་ནང་དུ་སྦྱར་རོ། །རྡེའུ་ཕྱེ་མར་ཆགས་པ་ལ་པི་ཙུ་ཀ་དང་། ཨ་ཀོ་ལ་དང་། ཨུཏྤ་ལའི་འབྲས་བུ་རྣམས་ཆུ་དྲོན་པོ་དང་སྦྱར་བའི་ནང་དུ་བུ་རམ་བཏབ་པ་འཐུངས་ན་རྡེའུ་ཕྱེ་མར་