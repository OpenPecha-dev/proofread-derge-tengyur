ཀྱང་ཐབས་འདི་བཞིན་དུ་སྦྱར་བར་བྱའོ། །རྩ་བ་བཅུ་པ་དང་། ར་ཤ་ལྷན་ཅིག་ཆོ་ག་བཞིན་དུ་བསྐོལ་བའི་ནང་དུ་ཏིལ་མར་དང་། མར་དང་། ཞག་དང་། སྣུམ་པོ་གསུམ་བཏབ་སྟེ། མས་བཏང་ན་ནི་རུ་ཧའི་མཆོག་ཏུ་དྲང་སྲོང་རྣམས་ཀྱིས་བཤད་དེ། རླུང་ནད་ཐམས་ཅད་འཕྲོག་གོ །
བ་ལ་དང་། པ་ཏོ་ལ་དང་། རྩ་བ་ཆུང་ངུ་དང་། ཀྱི་ལྕེ་བ་དང་། ཨེ་རཎྜ་དང་། ནས་དང་། སྨན་དེ་རྣམས་ཚུལ་བཞིན་དུ་བསྐོལ་བའི་ཁུ་བ་སྲང་སུམ་ཅུ་རྩ་གཉིས་ཀྱི་ནང་དུ་རའི་ཤ་ཁུ་སྲང་སུམ་ཅུ་རྩ་གཉིས་བཅུག་ལ་ཡང་བསྐོལ་ཏེ་ཁུ་བ་སྲང་སུམ་ཅུ་རྩ་གཉིས་ལུས་པའི་ནང་དུ་པྲི་ཡང་ཀུ་དང་། པི་པི་ལིང་
དང་། གླ་སྒང་གསུམ་གྱི་ཕྱེ་མས་སྨན་ཁུའི་བརྒྱད་ཆ་དང་། ཏིལ་མར་དང་། མར་དང་། སྦྲང་རྩི་དང་། རྒྱམ་ཚྭ་རྣམས་ལྷན་ཅིག་བསྐོལ་ཏེ་འཇམ་རྩི་མས་བཏང་ན་དེ་མ་ཐག་མེ་དྲོད་དང་ཉམས་སྟོབས་དང་། ཤ་སྐྱེ་བར་བྱེད་ཅིང་མིག་གསལ་བར་འགྱུར་རོ། །ཨེ་རཎྜའི་རྩ་བ་སྲང་གསུམ་དང་། བ་ལ་ཤ་སྲང་གསུམ་དང་།
རྩ་བ་ལྔ་ཆུང་ངུ་དང་། ར་སྣ་དང་། བ་ལ་དང་། སླེ་ཏྲེས་དང་། ཨ་ཤྭ་གན་དྷ་དང་། བ་སྤྲུ་བ་དང་། དོང་གྲ་དང་། ཐང་ཤིང་དང་། དེ་རྣམས་སྲང་རེ་རེ་དང་། པོ་སོན་ཆ་རྡོག་མ་བརྒྱད་དང་། དེ་རྣམས་ཆུ་སྲང་ཉིས་བརྒྱ་ལྔ་བཅུ་རྩ་དྲུག་དང་བསྐོལ་ཏེ་བརྒྱད་ཆ་ལུས་པའི་ནང་དུ་ཤུ་དག་དང་། ཤུ་ཏི་དང་།
སྤ་མའི་འབྲས་བུ་དང་། པྲི་ཡང་ཀུ་དང་། ཤིང་མངར་དང་། པི་པི་ལིང་དང་། དུག་མོ་ཡུངས་ཀྱི་ས་བོན་དང་། གླ་སྒང་དང་། སྐྱེར་ཁཎྜ་དང་། འདི་རྣམས་ཞོ་གཉིས་གཉིས་ཞིབ་ཏུ་བཏགས་པ་དང་། ལན་ཚྭ་ཅི་རན་ཙམ་དང་། སྦྲང་རྩི་དང་། ཏིལ་མར་དང་། བ་གཅིན་དང་། འདི་རྣམས་
དང་སྦྱར་བའི་འཇམ་རྩི་མས་བཏང་ན་སྟོད་དུ་སྐྱུགས་པ་དང་། མེ་དྲོད་སྐྱེད་པ་དང་། བྱིན་པ་དང་། བརླ་དང་། རྐང་པ་དང་། མཇུག་དོ་དང་། རྒྱབ་དང་། ལྟོ་བ་དང་། སྙིང་དང་། ཕོ་མཚན་རྣམས་སུ་ཟུག་པ་དང་། ལུས་ལྕི་བ་དང་། རླུང་དང་བཤང་གཅི་འགགས་པ་དང་། སྐྲན་དང་། རྡེའུ་
ཆགས་པ་དང་། རླིག་རླུགས་དང་། ཕོ་བའི་ནད་དང་། གཞང་འབྲུམ་དང་། དེ་དང་དེ་ལ་སོགས་པ་བད་ཀན་དང་། རླུང་ལས་གྱུར་པའི་ནད་ཐམས་ཅད་ལས་རྒྱལ་བར་བྱེད་དོ། །ཤིང་མངར་དང་། སེང་ཕྲོམ་དང་། ཨ་རུ་ར་དང་། ཙན་དན་དང་། པདྨ་དང་། ཨུཏྤ་ལ་དང་། འདི་རྣམས་