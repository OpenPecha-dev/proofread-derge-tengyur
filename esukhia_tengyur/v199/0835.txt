དགོས་ཏེ་སེམས་སྤྲོ་ཞིང་སྙིང་དགའ་བར་བྱེད་པ་ཡིན་ནོ། །ཐོག་མར་སློན་ཁྲུས་ཀྱིས་ལུས་དག་པ་དང་། མེའི་འཇུ་སྟོབས་ཇི་ལྟ་བ་བཞིན་དུ་བུད་མེད་ལ་ཕོད་པར་བྱ་བའི་སྦྱོར་བ་རྣམས་སྤྱད་པར་བྱ་སྟེ། འདམ་བུ་མདའ་རྒྱུ་དང་། བུ་རམ་ཤིང་དང་། ཀུ་ཤ་དང་། ཀ་ཤ་
ལ་སོགས་པའི་རྩྭའི་རྩ་བ་དང་། བིད་རི་དང་། པུ་ཤེལ་ཙེའི་རྩ་བ་དང་། ཀཎྜ་ཀ་རི་དང་། ཛི་བ་ཀ་དང་། ཟངས་རྩི་བ་དང་། བ་ལ་དང་། མེ་ད་རྣམ་གཉིས་དང་། ར་མཉེ་བ་རྣམ་གཉིས་དང་། ཉེའུ་ཤིང་དང་། པར་ཎ་རྣམ་པ་གཉིས་དང་། ཨ་ཤྭ་གནྡྷ་དང་། ཨ་ཏི་བ་ལ་དང་། ཁ་སྲལ་
ཕྲེའུ་དང་། བ་སྤྲུ་བ་དང་། བི་ད་རི་དང་། པ་ཡ་སྱ་དང་། ཛི་བནྟི་དང་། རིད་དི་དང་། ར་སྣ་དང་། གཟེ་མ་དང་། ཤིང་མངར་དང་། ས་ལ་པརྞི་དང་། དེ་རྣམས་རེ་རེ་ཡང་སྲང་གསུམ་གསུམ་དང་། མོན་སྲན་གྲེའུ་སྲང་བརྒྱ་ཉི་ཤུ་རྩ་བརྒྱད་དང་། ཆུ་སྲང་སྟོང་ཉི་ཤུ་རྩ་བཞི་དང་ལྷན་ཅིག་
བསྐོལ་ཏེ་ཁུ་བ་སྲང་བརྒྱ་ཉི་ཤུ་རྩ་བརྒྱད་ལུས་པའི་ནང་དུ་མར་དང་། བི་ད་རི་དང་། སྐྱུ་རུ་ར་དང་། བུ་རམ་ཤིང་དང་། དེ་རྣམས་རེ་རེ་ཡང་སྲང་བརྒྱ་ཉི་ཤུ་རྩ་བརྒྱད་དང་། འོ་མ་སྲང་ལྔ་བརྒྱ་རྩ་གཉིས་དང་། སྨན་བི་ད་རི་དང་། ཁ་སྲལ་དང་། ར་མཉེ་བ་རྣམ་གཉིས་དང་། ཤིང་མངར་དང་།
ཕལ་གུ་ནི་དང་། པི་པི་ལིང་དང་། རྒུན་འབྲུ་དང་། བ་ད་རི་དང་། འབྲ་གོ་དང་། ཤིང་ཏོག་མ་དུ་ཀ་དང་། དེ་རྣམས་བཏགས་པའི་ཕྱེ་མ་བཏབ་པ་དང་། ཡང་བསྐོལ་ཏེ་ཏིལ་མར་མ་ལུས་པ་དང་། སྙིགས་མ་ཕྱུང་བའི་ནང་དུ་སྨན་དེ་རྣམས་ཉིད་ཀྱི་ཕྱེ་མ་སྲང་སུམ་ཅུ་རྩ་གཉིས་གཉིས་དང་།
ཤ་ཁ་ར་སྲང་བརྒྱ་དང་། པི་པི་ལིང་སྲང་བཞི་དང་། ན་ལེ་ཤམ་སྲང་གཅིག་དང་། ཤིང་ཚ་དང་། སུག་སྨེལ་དང་། ནཱ་ག་གེ་སར་དང་། དེ་གསུམ་སྲང་ཕྱེད་ཕྱེད་དེ་རྣམས་ཞིབ་ཏུ་བཏགས་པའི་ཕྱེ་མ་དང་། སྦྲང་རྩི་སྲང་བཅུ་དྲུག་དང་དེ་རྣམས་ལྷན་ཅིག་དཀྲུགས་པའི་ལྡེ་གུ་ལས་སྲང་རེ་རེ་ཙམ་
ཟོས་ལ་དེའི་འོག་ཏུ་ཤ་ཁུ་དང་། འོ་མ་འཐུངས་ན་ཇི་ལྟར་རྟ་ཕོ་རྒོད་མ་ལ་འཇུག་ནུས་པ་དང་། བྱིའུ་ཀ་ལིངྐ་ད་བཞིན་དུ་བུད་མེད་ལ་ཉལ་པོ་ནུས་པར་འགྱུར་རོ། །སྨན་བི་ད་རི་དང་། པི་པི་ལིང་དང་། འབྲས་ཤ་ལི་དང་། པི་ཡ་ལ་དང་། གཟེ་མ་དང་། ཁ་སྲལ་དང་། དེ་རྣམས་ཀྱི་ཕྱེ་མ་སྲང་བཞི་བཞི་དང་།