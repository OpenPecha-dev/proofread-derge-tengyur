པ་དང་། བོང་ང་དཀར་པོ་དང་། པི་པི་ལིང་དང་། མུར་བ་དང་། པ་ཏོ་ལ་དང་། སེར་པོ་རྣམ་གཉིས་དང་། པུ་ཙེ་ཤེལ་དང་། ཨིན་དྲ་བ་རུ་ནི་དང་། དུག་མོ་ཡུངས་དང་། ཤུ་དག་དང་། འདི་རྣམས་ཆ་སྙོམས་པ་དང་། དན་ཏི་དང་། དེའི་ཉིས་
འགྱུར་གྱི་དུར་བྱིད་དང་། དེའི་ཉིས་འགྱུར་གྱི་བྲམྷི་དང་། འདི་རྣམས་ཀྱི་ཕྱེ་མ་མར་དང་སྦྲང་རྩི་དང་ལྡེ་གུར་བྱས་པ་རན་པར་ཟོས་ན་མཛེ་དང་གཅིན་ནད་དང་། རྨོངས་བག་ཏུ་འདུག་པ་རྣམས་ལ་ཕན་པའི་མཆོག་ཡིན་ནོ། །ཡང་ན་འབྲས་བུ་གསུམ་དང་། པི་པི་ལིང་དང་། བྱི་
དང་ག་དང་། འདི་རྣམས་སྦྲང་རྩི་དང་། ཏིལ་མར་དང་། མར་དང་ལྡེ་གུར་བྱས་པ་འམ། ཡང་ན་ཀ་ཀོ་ཨུ་དུམ་བཱ་ར་དང་། བྱི་དང་ག་དང་། ནིམ་པ་དང་། གླ་སྒང་དང་། ཚ་བ་གསུམ་དང་། དེ་རྣམས་ཀྱི་ཕྱེ་མ་བྲིཀྵ་བསྐོལ་བའི་ཁུ་བའི་ནང་དུ་བཏབ་སྟེ་འཐུངས་ན་པགས་
པའི་ནད་ཐམས་ཅད་འཇོམས་སོ། །དུག་མོ་ཡུངས་དང་། ཙི་ཏྲ་ཀ་དང་། ནིམ་པ་དང་། ཐང་ཤིང་དང་། སེང་ལྡེང་དང་། ཨ་ས་ན་དང་། ལོ་མ་བདུན་པ་དང་། འདི་རྣམས་བསྐོལ་བའི་ནང་དུ་མར་དང་། ཨ་རུ་རའི་ཕྱེ་མ་དང་། སྦྲང་རྩི་དང་ལྡན་པར་ཟོས་ན་མཛེ་ནད་འཇོམས་སོ། །སེང་ལྡེང་དང་།
ནིམ་པ་དང་། སླེ་ཏྲེས་དང་། པ་ཏོ་ལའི་རྩ་བ་དང་། བྱི་ཚེར་བ་དང་། འདི་རྣམས་བསྐོལ་བ་ནི་སེང་ལྡེང་ལ་སོགས་པ་སྨན་གྱི་སྦྱོར་བ་དྲུག་ཅེས་བྱ་སྟེ། ཇི་ལྟར་ལྷ་མ་ཡིན་ཁྱབ་འཇུག་གིས་བཅོམ་པ་བཞིན་དུ། མཛེ་ནད་ཐམས་ཅད་འཇོམས་སོ། །སྐྱེར་པ་དང་། ནིམ་
པ་དང་། སེང་ལྡེང་དང་། འདི་རྣམས་ཀྱི་ཤུན་ཕྲག་བསྐོལ་བ་འཐུངས་ན་མཛེ་ནད་སེལ་ཏོ། །ཡང་ན་སྐྱེར་པ་དང་འབྲས་བུ་གསུམ་དང་། ནིམ་པ་དང་། པ་ཏོ་ལའི་རྩ་བ་དང་། པུ་ཙེ་ཤེལ་དང་། ཤུ་དག་དང་། བཙོད་དང་འདི་རྣམས་བསྐོལ་བ་འཐུངས་ན། བད་
ཀན་དང་མཁྲིས་པ་ལས་གྱུར་པའི་མཛེ་ནད་གཅོད་དོ། །དམ་པའི་ཆོས་ཡང་དག་པར་བསྟེན་པས་འཁོར་བའི་འཆིང་བ་གཅོད་པ་བཞིན་ནོ། །གོང་གི་སྨན་དེ་དག་བའི་མར་དང་བསྐོལ་བའི་མར་ནི་རླུང་ལས་གྱུར་པའི་མཛེ་ནད་སེལ་བའི་མཆོག་ཡིན་ཏེ་མྱུར་དུ་རྒྱལ་བར་བྱེད་དོ། །