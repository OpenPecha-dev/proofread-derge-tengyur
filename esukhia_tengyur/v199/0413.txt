དུ་སྦྱར་བའམ། ཡང་ན་ནས་ཚིག་འཁུས་པའི་ཐལ་བ་བུ་རམ་དང་སྦྱར་བ་འམ། པི་པི་ལིང་གི་རྩ་བ་མར་དང་སྦྱར་བའི་ནང་དུ་བུ་རམ་དང་། ཡ་བཀྵ་ར་དང་། དོང་གྲའི་ཕྱེ་མ་བཏབ་པའམ། པི་པི་ལིང་དང་། པི་པི་ལིང་གི་རྩ་བ་དང་། འུ་སུ་དང་།
སེའུ་འབྲུ་དང་། འདི་རྣམས་མར་དང་མར་གྱི་བཞི་འགྱུར་གྱི་ཞོ་དང་ཆུ་དང་ཚུལ་བཞིན་དུ་བསྐོལ་ཏེ། མར་འབའ་ཞིག་ལུས་པ་ཟོས་ན་རླུང་དང་བཤང་གཅི་འགགས་པ་རྣམས་སེལ་ཏོ། །ཤིང་པ་ལ་ཤའི་ཐལ་བ་ཆུ་དང་བསྲེས་ལ་བཙགས་པ་དང་། དེའི་སུམ་ཆའི་མར་
དང་བསྐོལ་ལ་མར་ལུས་པ་དང་དེའི་ནང་དུ་ཨིནྡྲ་ཡ་བའི་སྡེ་ཚན་བཏགས་པའི་ཕྱེ་མས་བཏབ་པ་འཐུངས་ན། གཞང་འབྲུམ་དང་མེའི་དྲོད་སྐྱེད་པའི་ཆོ་ག་ཡིན་ནོ། །ཚ་བ་རྣམ་ལྔ་དང་། ཨ་རུ་ར་དང་། ཡ་བཀྵ་ར་དང་། ལྕེ་མྱང་ཚ་དང་། པ་ཐ་དང་། འུ་སུ་དང་། ན་ལེ་
ཤམ་དང་། བིལ་བ་དང་། མར་དང་། དེའི་བཞི་འགྱུར་གྱི་ཞོ་དང་། ཆུ་དང་ཚུལ་བཞིན་བསྐོལ་བ་འཐུངས་ན་གཞང་འབྲུམ་དང་བརླ་བྲག་ཏུ་ན་བ་དང་གཞང་ཕྱིར་བྱུང་བ་དང་། གཅིན་སྲི་ཞིང་འཛག་པ་རྣམས་ལས་མྱུར་དུ་རྒྱལ་བར་བྱེད་དོ། །པ་ཐ་དང་། ཨ་
ཛ་མོ་དང་། འུ་སུ་དང་། བྱི་ཚེར་བ་དང་། ཚྭ་བ་རྣམ་ལྔ་དང་། བིལ་བ་དང་། འདི་རྣམས་མར་དང་ཞོ་དང་། རྩང་གི་རིའི་ཁུ་བ་གཉིས་མར་གྱི་བཞི་འགྱུར་དང་ཆུ་དང་ཚུལ་བཞིན་དུ་བསྐོལ་ཏེ། མར་ལུས་པ་ལས་རན་པར་འཐུངས་ན། ལྟོ་སྦོས་པ་དང་། གཅིན་
སྲི་བ་དང་། འཕྱེན་པྲེག་པྲེག་པོར་འབྱུང་བ་དང་། གཞང་འབྱུང་བའི་ནད་དང་། གཞང་འབྲུམ་དང་། ཕོ་བའི་ནད་དང་། བད་ཀན་དང་རླུང་ནད་འཇོམས་པར་བྱེད་དོ། །རྨ་བྱ་དང་། སྲེག་པ་དང་། ལ་བན་ཞེས་བྱ་བའི་ཤ་ཁུ་སྐྱུར་དང་ལེགས་པར་སྦྱར་བའམ།
ཡང་ན་ཁྱིམ་བྱའམ་ལྕོ་གའི་ཤ་ཁུ་སྐྱུར་དང་བཅས་པ་བྱིན་ན་རླུང་དང་ཕྱི་ས་འགགས་པ་ལ་ཕན་ནོ། །རྒྱ་སྣེའུ་དང་། ཙི་ཏྲ་ཀ་དང་། དུར་བྱིད་དང་། དན་ཏི་དང་། པ་ཏྲ་དང་། ཨ་མ་ལི་ཀ་ལ་སོགས་པའི་ལོ་མ་དང་། གཞན་ཡང་བད་ཀན་དང་རླུང་འཇོམས་པའི་ཚོད་