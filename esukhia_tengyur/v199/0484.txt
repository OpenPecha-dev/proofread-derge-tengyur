ཏེ་ཡང་བསྐོལ་ཏེ་མར་ལུས་པ་བླུད་དོ། །མར་དེ་རྣམས་ཀྱི་སྦྱོར་བ་དེ་དག་གིས་ཁོང་སྣུམ་ཞིང་ལུས་ཀྱི་ཉམས་སྟོབས་སྐྱེད་ལ། རླུང་ཞི་ཞིང་ནད་རང་གི་གནས་ལས་བསྐྱོད་པ་དང་། ཆོ་ག་གྲུབ་པ་ལས་འབྱུང་བའི་བཀྲུ་སྨན་བྱའོ། །པ་ཏོ་ལའི་རྩ་བ་དང་། འབྲས་བུ་གསུམ་དང་།
སྐྱེར་པ་དང་བྱི་དང་ག་དང་། འདི་རྣམས་ཞོ་གཉིས་གཉིས་དང་། ཀ་པི་ལྱ་ཞོ་བཞི་བཞི་དང་། ནི་ལི་ནི་ཞོ་དྲུག་དང་། ཏྲི་བི་ཙ་ཞོ་བརྒྱད་དང་། འདི་རྣམས་བཏགས་པའི་ཕྱེ་མ་གཅིན་དང་སྦྱར་བའི་བཀྲུ་སྨན་བླུད་དོ། །དེས་ལེགས་པར་འཁྲུས་པ་དང་། ཐུག་པ་དང་། སྲོག་ཆགས་
ཐང་ལ་གནས་པའི་ཤ་ཁུ་སྦྱིན་ནོ། །དེ་ནས་ཞག་དྲུག་གི་བར་དུ་འོ་མ་ཚ་བ་གསུམ་དང་ཚུལ་བཞིན་བསྐོལ་བ་བླུད་དོ། །ཕྱེ་མའི་སྦྱོར་བ་དེ་དག་ཡང་དང་ཡང་དུ་བྱས་ན་དམུ་རྫིང་ཐམས་ཅད་འཇོམས་སོ། །ཡང་ན་བི་ཤ་ལ་དང་། ཤང་གི་ནི་དང་། དན་ཏི་དང་། སེང་ཕྲོམ་གྱི་ཤུན་
ལྤགས་དང་། ཤུ་དག་དང་འདི་རྣམས་བཏགས་པའི་ཕྱེ་མ་ཀར་ཀ་ན་དུ་དང་། རྒུན་འབྲུམ་དང་། རྒྱ་ཤུག་དང་། འདི་རྣམས་ཀྱི་ཁུ་བ་བ་གཅིན་དང་སྦྲང་ཆང་གང་ཡང་རུང་བ་དང་ལྷན་ཅིག་བཀྲུ་སྨན་གྱི་དོན་དུ་གཏང་ངོ་། །ལ་ལ་ཕུད་དང་། སྤ་མའི་འབྲས་བུ་དང་། འུ་སུ་དང་།
ཤ་ཏ་པུཥྤ་དང་། ཟི་ར་ནག་པོ་དང་། ཀ་ར་བཱི་ར་དང་། པི་པི་ལིང་གི་རྩ་བ་དང་། ཨ་ཛ་གནྡྷ་དང་། ཟུར་པ་དང་། ཤུ་དག་དང་། ཟི་ར་དང་ཚ་བ་གསུམ་དང་། ཁྲོན་བུ་དང་། འབྲས་བུ་གསུམ་དང་། ཐལ་བ་རྣམ་གཉིས་དང་། མ་ནུ་དང་། རུ་རྟ་དང་། ལན་ཚྭ་རྣམ་ལྔ་དང་། ཕྱི་
དང་ག་དང་། འདི་རྣམས་ཆ་སྙོམས་པ་དང་། དན་ཏི་ཆ་གསུམ་དང་། དྲི་བིད་ཏ་དང་། བི་ཤ་ལ་ཆ་གཉིས་དང་། ས་ཏ་ལ་ཆ་བཞི་དང་། འདི་རྣམས་བཏགས་པའི་ཕྱེ་མ་ནི་སྲེད་མེད་ཀྱི་བུའི་ཕྱེ་མ་ཞེས་བྱ་སྟེ། འདི་བསྟེན་ན་ཁྱབ་འཇུག་གིས་ལྷ་མ་ཡིན་བཅོམ་པ་བཞིན་དུ་ནད་ཀྱི་ཚོགས་
དུ་མས་བཏབ་པའི་ནད་མི་འཕེལ་ཞིང་སེལ་བར་བྱེད་དོ། །དམུ་ཆུ་ལ་ནི་དར་བ་ལས་གཏང་ངོ་། །རླུང་གིས་ལྟོ་སྦོ་བ་ལ་ནི་ཆང་ལས་གཏང་ངོ་། །རླུང་ནད་ལ་ནི་ཆང་བཀྲུས་པ་ལས་གཏང་ངོ་། །ཕྱིས་འགགས་པ་ལ་ནི་ཞོ་ག་ཆུ་ལས་གཏང་ངོ་། །གཞང་འབྲུམ་ལ་ནི་སེའུ་འབྲུའི་