པ་དང་། རིམས་དྲག་པོས་འདེབས་པ་དང་། མཚན་མོ་གཉིད་མི་འོང་བ་དང་། རྣག་དང་ཁྲག་གི་དྲི་བྲོ་བ་རྣམས་ཡིན་ནོ། །དེ་ལ་ལུག་མགོ་ཅན་གྱི་གདོན་གྱིས་ཟིན་པའི་རྟགས་ནི། སྦོ་བ་དང་། ལག་པ་དང་རྐང་པ་གཉིས་འགུལ་བ་དང་། ལྦུ་བ་སྐྱུག་པ་དང་། སྐོམ་དད་ཆེ་བ་དང་། ཁུ་ཚུར་འཆའ་བ་དང་།
སྐད་གསང་དམའ་བ་དང་། མདོག་འགྱུར་བ་དང་། འཁུན་པ་དང་། ཚད་པ་བད་ཀན་དུ་འཁྲུ་བ་དང་། སྐྱུག་པ་དང་། ལུད་པ་ལུ་བ་དང་། སྐྱིགས་བུ་འབྱུང་བ་དང་། ནུབ་མོ་གཉིད་མི་ལོག་པ་དང་། མཆུ་ལ་སོས་གནོན་པ་དང་། ལུས་འཁུམས་པ་དང་། ཁོང་རེངས་པ་དང་། ར་ཐུག་གི་དྲི་བྲོ་བ་དང་།
བར་སྣང་ལ་ལྟ་ཞིང་དགོད་པ་དང་། རྐང་ལག་རྐྱོང་བ་དང་། རིམས་ཀྱིས་འདེབས་པ་དང་། བརྒྱལ་བ་དང་། མིག་ཡ་གཅིག་སྐྲང་བ་ལ་སོགས་པའི་ནད་རྣམས་དང་ལྡན་པ་ཡིན་ནོ། །ཁྱིའི་གདོན་གྱིས་ཟིན་པའི་རྟགས་ནི་ལུས་འདར་བ་དང་། བ་སྤུ་ལངས་པ་དང་། ལུས་རྔུལ་བ་དང་། མིག་འཛུམས་
པ་དང་། ལྕེ་ཕྱིར་འབྱིན་ཅིང་སོས་གནོན་པ་དང་། སྐད་འཛེར་བ་དང་། སྐྱུག་པ་དང་། བཤང་བའི་དྲི་བྲོ་བ་དང་། ཁྱི་བཞིན་དུ་ཟུག་པ་རྣམས་ཡིན་ནོ། །དེ་ལ་ཡི་དགས་ཀྱི་གདོན་གྱིས་ཟིན་པའི་རྟགས་ནི་བ་སྤུ་ལྡང་བ་དང་། ཡང་དང་ཡང་ལྡང་བ་དང་། བབ་བབ་དུ་ངུ་ཞིང་ལུས་ཚ་བ་དང་། ལུད་པ་ལུ་བ་
དང་། ཚད་པར་འཁྲུ་བ་དང་། སྐྱུག་པ་དང་། གླལ་བ་དང་། སྐོམ་དད་ཆེ་བ་དང་། བརྐྱང་བསྐུམ་བྱེད་པ་དང་། ལུས་བསྐམས་པ་དང་། ཁོང་རེངས་པ་དང་། མདོག་འགྱུར་བ་དང་། ཁུ་ཚུར་འཆའ་བ་དང་། མཆི་མ་འཛག་པ་དང་། མཚན་མ་དེ་དག་དང་ལྡན་ན་བྱིས་པ་གདོན་གྱིས་ཟིན་པ་ཡིན་
ནོ། །དེ་ལ་བྱའི་གདོན་གྱིས་ཟིན་པའི་རྟགས་ནི། རྐང་ལག་གནས་ནས་ཉམས་པ་དང་། ཚད་པར་འཁྲུ་བ་དང་། ལྕེ་དང་རྐན་དང་ལྐོག་མར་རྨ་བྱུང་བ་དང་། ཚིགས་སུ་འབྲུམ་བུ་བྱུང་ཞིང་ཚ་བ་དང་། ན་བ་དང་། སྨིན་པ་དང་། དེ་ཡང་ཚིགས་རྣམས་སུ་ཡང་དང་ཡང་འཕོ་བ་དང་། ཉིན་མཚན་དུ་
འབྲུམ་བུ་དེས་ཆུ་སེར་འཛག་པ་ཡིན་ཏེ། ཁྱད་པར་དུ་ཁ་དང་རྐུབ་ཏུ་ཡང་སྨིན་པ་དང་། འཇིགས་པ་དང་། བྱའི་དྲི་བྲོ་བ་དང་། རིམས་ཀྱིས་འདེབས་པ་རྣམས་ཡིན་ནོ། །སྲུལ་པོའི་གདོན་གྱིས་ཟིན་པའི་རྟགས་ནི། སྐྱུག་པ་དང་། ལུས་འདར་བ་དང་། སྐོམ་པ་དང་། མཚན་མོ་གཉིད་མི་འོང་བ་