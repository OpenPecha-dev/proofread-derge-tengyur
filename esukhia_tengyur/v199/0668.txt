ལོ་མ་མར་དང་བརྔོས་ཏེ་བཟའ་བར་བྱའོ། །ཡང་ན་དྲོ་ན་པུཥྤ་ཞེས་བྱ་བའི་ལོ་མ་མར་དང་བརྔོས་ཏེ་བཟའ་བཏུང་དུ་སྦྱར་ན་ཡང་རབ་ཏུ་བསྔགས་སོ། །མིག་ནད་དམར་པོ་ཤར་ཤར་པོར་འདུག་པ་དང་། མཁྲིས་པས་སྐྱུར་བ་དང་། དྲོ་བ་དང་ཚ་བ་དང་བཅས་པའི་མིག་ནད་ལ་ནི་མར་
རྙིང་པའི་བཏུང་བ་ལ་སོགས་པས་སྣུམ་ཆོས་བྱ་སྟེ། བསིལ་བའི་ནུས་པ་དང་ལྡན་པའི་སྨན་གྱི་ཁྲུས་དང་བྱུག་པ་སྦྱར་རོ། །བ་ལང་གི་ལྕི་བའི་ཁུ་བ་དང་། འོ་མ་དང་། མར་དང་། བཙག་ཡུག་སྣམ་དང་། བལ་བུའི་ལོ་མ་རྣམས་བསྐོལ་ཏེ་མིག་ཏུ་བླུགས་པའམ། ཡང་ན་
བཙག་ཡུག་སྣམ་དང་། བལ་བུའི་ལོ་མའི་མིག་སྨན་དུ་བྱས་པ་ཡང་ཕན་ཡོན་གོང་མ་དང་འདྲའོ། །མེ་ད་རྣམ་གཉིས་དང་། བཙོད་དང་། སེང་ཕྲོམ་དང་། ཨ་ནན་ཏ་དང་། སྐྱེར་པ་དང་། ཤིང་མངར་དང་། འདི་རྣམས་མར་དང་། ཏིལ་མར་དང་། མར་གྱི་བརྒྱད་འགྱུར་གྱི་འོ་མ་
དང་བསྐོལ་བའི་སྨན་མར་གྱི་སྣ་སྨན་བཏང་ན་ཕན་ནོ། དེ་བཞིན་དུ་འོ་མའི་མར་གྱིས་མིག་བརྟ་བར་བྱ་བའི་ཕྱིར་བླུགས་པར་བྱའོ། །དེས་ཀྱང་མ་ཞི་ན་ཁྲག་གཏར་བར་བྱའོ། །རྣམ་པ་གཞན་ཡང་སྣད་པ་དང་། འཇིགས་ཤིང་སྔངས་པ་དང་། མྱ་ངན་དང་། ཁ་ཟས་རྩུབ་
པ་ཟོས་པ་དང་། སྟན་མེད་པར་ཉལ་བ་དང་། དེ་བཞིན་དུ་སྐྱུག་སྨན་དང་། བཀྲུ་སྨན་དང་། སྣར་བླུགས་པ་མ་ལེགས་པ་དང་། མིག་བརྟ་བའི་ཐལ་སྨན་གྱི་ཐིགས་པ་བླུགས་མ་ལེགས་པ་དང་། སྐྱུགས་དྲགས་པ་དང་། བཀྲེས་པ་དང་། སྐོམ་དད་ཆེས་
པ་བརྣགས་པ་དང་། མིག་ནད་ཡལ་བར་བོར་ཏེ་ཡུན་རིངས་པ་དང་། རྣམ་པ་དེ་དག་གིས་ཀྱང་རབ་རིབ་བཞིན་དུ་མཐོང་བའི་ནད་སྐྱེད་པར་བཤད་དེ། དེ་ལ་ནི་རླུང་ལ་སོགས་པའི་ནད་གཞི་གང་ཡིན་པ་བརྟགས་ཏེ་རང་རང་དང་མཐུན་པའི་སྨན་སྦྱར་རོ། །གཞན་ཡང་ཉི་མའི་ཟེར་དང་།
མིའི་འོད་དང་། གློག་ལ་སོགས་པ་འཚེར་བ་ལ་རྣམ་པར་བལྟས་པས་མིག་ཉམས་པ་ལ་ནི་བསིལ་བའི་སྨན་དང་སྦྱར་བའི་མར་རམ། གསེར་ཞུན་མར་དང་སྦྱར་བས་སྨན་དུ་སྦྱར་རོ། །དེ་ལྟ་བས་ན་སྐྱེས་བུ་རྣམས་ཀྱིས་མིག་ནི་དུས་ཐམས་ཅད་དུ་བསྲུང་བར་བྱ་སྟེ། ཇི་སྲིད་དུ་འཚོ་