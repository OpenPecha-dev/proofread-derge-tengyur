དང་། སྦུ་གུའི་རྨ་བཀག་པ་རྣམས། བཅིང་བ་དང་། སྨན་གྱིས་དག་པར་བྱས་ནས་རྨ་འདྲུབ་པའི་ཆོ་ག་བྱའོ། །ཁོང་འབྲས་ལོང་ཀའམ་རྒྱུ་མ་ལ་འབྱུང་སྟེ། རླིག་པའི་འོག་ཏུ་ཕྱིན་པ་དང་། རླུང་ལས་གྱུར་པའི་འབྲས་གསོ་བའི་ཆོ་ག་བཞིན་དུ་བྱའོ། །
གཞན་ཡང་བ་སྤྲུ་བ་སྲང་བརྒྱད་དང་། རྩ་བ་བཅུ་པ་དང་། ཨ་ཤྭ་གན་དྷ་དང་། ཨེ་རཎྜ་དང་། ཉེའུ་ཤིང་དང་། རྩྭ་དཱུར་བ་རྣམ་གཉིས་དང་། འདམ་བུ་དང་། རྩྭ་ཀུ་ཤ་དང་། བུ་རམ་ཤིང་གི་རྩ་བ་དང་། མ་ཏ་ཀ་ལ་དང་། འདི་རྣམས་ཀྱི་རྩ་བ་རེ་རེ་ལ་ཡང་སྲང་བཅུ་བཅུ་ཆམ་
ཆོམ་བརྡུངས་ཏེ་ཆུ་སྲོང་ཉིས་སྟོང་བཞི་བཅུ་རྩ་བརྒྱད་དང་། བསྐོལ་ལ་སྲང་ཉིས་བརྒྱ་ལྔ་བཅུ་རྩ་དྲུག་ལུས་པ་དང་ཕྱིར་ཕྱུང་ལ་བཙགས་ཏེ་གྲང་བའི་ནང་དུ་བུ་རམ་སྲང་སུམ་ཅུ་རྩ་གཉིས་དང་འོ་མ་བྲེ་དོ་དང་། ཨེ་རཎྜའི་མར་བྲེ་དོའི་ནང་དུ་པི་པི་ལིང་གི་རྩ་བ་དང་། ལྕེ་མྱང་ཚ་དང་། ཤིང་
མངར་དང་། ལ་ལ་ཕུད་དང་། རྒུན་འབྲུམ་དང་། དོང་གྲ་དང་། འདི་རྣམས་ལྷན་ཅིག་ཏུ་བསྐོལ་ལ། འོ་མ་དུ། མར་ལུས་པ་ནི་སུ་ཀུ་མ་རུ་ཞེས་བྱ་བའི་བཅུད་ཀྱིས་ལེན་པ་ཡིན་ཏེ། སྨན་མར་འདི་ནི་ཚ་བ་དང་། རླུང་དང་། ལམ་དུ་འགྲོ་བ་དང་། བཞོན་པ་ལ་སོགས་པ་ལ་འགྲོ་
བའི་ཚེ་ཡང་བསྲུང་མི་དགོས་པར་བཟའོ། །དེ་ཡང་གཞོན་ནུ་རྣམས་དང་། ཕྱུག་པོ་རྣམས་དང་བུད་མེད་རྣམས་དང་། སྐྱིད་དེ་བ་རྣམས་དང་། བུད་མེད་མང་པོའི་ཁྱིམ་ཐབ་རྣམས་ལ་སྦྱར་བར་བྱའོ། །དཔལ་སྐྱེད་པ་དང་། རྩོད་པ་ཟློག་པར་བྱེད་དེ། རྟག་ཏུ་བསྟེན་ན་སྡུག་ཅིང་
མཛེས་པ་དང་ལུས་ཤ་སྐྱེད་པ་དང་། དེ་བཞིན་དུ་རླིག་རླུགས་དང་། ཁོང་འབྲས་དང་། སྐྲན་དང་། གཞང་འབྲུམ་དང་། མོ་མཚན་དང་། ཕོ་མཚན་གྱི་ནང་དང་། རླུང་ནད་ཀྱིས་ཉམ་ཐག་པ་དང་། སྐྲང་པ་དང་། དམུ་རྫིང་དང་། དྲེག་དང་། མཆིན་པ་ན་བ་དང་།
རྟུག་སྐམ་འདི་རྣམས་ཞི་བར་བྱེད་པའི་མཆོག་ཡིན་ནོ། །གཞང་ལ་ཁོང་འབྲས་འབྱུང་བ་ལ་ནི་སྣུམ་ཆོས་དང་། ཁྲུས་དང་། འཇམ་རྩི་མས་གཏོང་བ་ལ་སོགས་པས་ཐོག་མར་ཞི་བར་བྱས་ལ་དེས་ཞི་བར་མ་ནུས་ན་དང་པོ་ཡང་འཇམ་རྩི་བྱས་ཏེ། རྒྱུ་ཞབས་ཀྱི་སྤུ་མཚམས་