ས་ཧ་ཙ་ར་དང་། ཀ་ཀ་ན་སེ་དང་། དེ་རྣམས་སྲང་རེ་རེ་དང་། ནས་དང་། མོན་སྲན་གྲེའུ་དང་། ཟར་མ་དང་། རྒྱ་ཤུག་དང་རྒྱ་སྲན་དང་། འདི་རྣམས་སྲང་གཉིས་གཉིས་ཆུ་སྲང་ཉིས་སྟོང་བཞི་བཅུ་རྩ་བརྒྱད་དང་ཚུལ་བཞིན་བསྐོལ་ཏེ། བཞི་ཆ་ཁུ་བ་སྲང་ལྔ་བརྒྱ་རྩ་བཅུ་གཉིས་ལུས་པའི་ནང་དུ་ཨ་རུ་ར་
དང་། འཚོ་བྱེད་སྡེ་བཅུ་རེ་རེའི་ཕྱེ་མ་དང་། ཏིལ་མར་སྲང་བརྒྱ་ཉི་ཤུ་རྩ་བརྒྱད་དང་ལྷན་ཅིག་བསྐོལ་ཏེ། འཇམ་རྩི་མས་གཏོང་ན་རླུང་ནད་ཐམས་ཅད་སེལ་བར་བྱེད་དོ། །ཡང་ན་ཐང་ལ་གནས་པའི་སྲོག་ཆགས་ཀྱི་ཞག་འཚོ་བྱེད་སྡེ་བཅུ་དང་། གོང་མ་བཞིན་བྱས་པའི་འཇམ་རྩི་བཏང་ན་རླུང་ནད་ཐམས་
ཅད་སེལ་ཏོ། །ཡང་ན་ཤུ་ཏི་དང་། ནས་དང་། བིལ་བ་དང་། རང་སྐྱུར་དང་། ཏིལ་མར་དེ་རྣམས་ཚུལ་བཞིན་བསྐོལ་བའི་ཏིལ་མར་ནི་རླུང་ནད་ཅན་ལ་སྦྱར་རོ། །ཡང་ན་རྒྱམ་ཚ་མེའི་ནང་དུ་བསྲེགས་ཏེ་དམར་པོར་གྱུར་པ་དང་། མར་གྱི་ནང་དུ་སྨྱུགས་ཏེ། དེ་བཞིན་དུ་ཡང་དང་ཡང་བྱས་པའི་
མར་གྱི་འཇམ་རྩི་མས་གཏོང་ན་རླུང་ནད་ལས་རྒྱལ་བར་བྱེད་དོ། །ཛི་བན་ཏི་དང་། པོ་སོན་ཆ་དང་། མེ་ད་རྣམ་གཉིས་དང་། སྲ་བ་ནི་དང་། ཤིང་མངར་དང་། བ་ལ་དང་། ཤུ་ཏི་དང་། ཟངས་རྩི་བ་དང་། པི་པི་ལིང་དང་། ཀ་ཀ་ན་སི་དང་། ཉེའུ་ཤིང་དང་། ཁ་སྲལ་བ་དང་། ར་མཉེ་བ་འོ་མ་ཅན་
དང་། ཀ་ར་ཀ་ཏ་ཤྲིང་གི་དང་། ཟུར་པ་དང་། ཤུ་དག་དང་། འདི་རྣམས་བཏགས་པའི་ཕྱེ་མ་དང་མར་དང་། ཏིལ་མར་དང་། དེའི་བཞི་འགྱུར་གྱི་འོ་མ་དང་སྦྱར་ཏེ་འཇམ་རྩི་མས་གཏོང་ན། ཉམས་བརྟ་བ་དང་། རླུང་དང་མཁྲིས་པ་འཇོམས་ཤིང་ཉམས་སྟོབས་དང་མེ་དྲོད་དང་ཁུ་ཆུ་འཕེལ་བར་
བྱེད་དེ། ཁྲག་དང་ཁུ་བའི་ནད་འཕྲོག་ཅིང་བུ་སྐྱེད་པར་བྱེད་དོ། །ཡང་ན་རྒྱམ་ཚ་དང་། པོ་སོན་ཆ་དང་། རུ་རྟ་དང་། ཤུ་ཏི་དང་། ལྕང་མ་དང་། ཤུ་དག་དང་། བ་ལ་ཀ་དང་། ཤིང་མངར་དང་། ག་བྲའི་རྩ་བ་དང་། ཐང་ཤིང་དང་། ཀད་པ་ལ་དང་། དོང་གྲ་དང་། མ་ནུ་དང་། མེད་
དང་། དབྱི་མོ་དང་། ཙི་ཏྲ་ཀ་དང་། ཟུར་པ་དང་། བྱི་དང་ག་དང་། བོང་ང་དཀར་པོ་དང་། ཏྲི་བི་ཙ་དང་། ཧ་རེ་ཎུ་ཀ་དང་། ནི་ལི་ནི་དང་། ཐི་ར་དང་། བིལ་བ་དང་། ཏི་མུ་ས་དང་། པི་པི་ལིང་དང་། དན་ཏི་དང་། ར་སྣ་དང་། འདི་རྣམས་ཆ་མཉམ་སྟེ་ཨེ་རཎྜའི་མར་རམ། ཏིལ་མར་དང་།