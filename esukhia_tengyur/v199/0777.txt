དེ་ཡང་བ་ལའི་མར་དང་འདྲེས་པ་ཞེས་བྱ་བའི་སྨན་མར་དང་། སུ་ཀུ་མ་རའི་སྨན་མར་དང་། དེ་རྣམས་ཀྱི་སྨན་མར་བླུད་པ་དང་། དུགས་བྱ་བ་དང་། སྣུམ་ཆོས་ལ་སོགས་པ་བྱས་ན་མངལ་དང་མོ་མཚན་ཡོ་བ་ཡང་དྲང་པོར་བྱེད་དོ། །གལ་ཏེ་མོ་མཚན་ཡོ་བར་གྱུར་ན་ལག་
པས་བསྲང་ལ་ཞུམ་པ་ཡང་དབྲལ་ཞིང་བསྐྱེད་པར་བྱའོ། །ཕྱིར་བྱུང་ན་ནང་དུ་གཞུག་པར་བྱའོ། །དེ་དག་ནི་མངལ་རང་གི་གནས་ནས་ཉམས་པར་བྱེད་པ་ཡིན་ཏེ། དེ་ནི་བུད་མེད་ཟུག་རྔུ་དང་བཅས་པ་ཡིན་པར་འདོད་དོ། །དེ་ལྟ་བུའི་ནད་ལ་ནི་སྨན་འཇམ་པོས་སློན་ལ་སོགས་པ་ལས་
རྣམ་པ་ལྔ་ཡང་སྦྱར་བར་བྱ་སྟེ་རྣམ་པ་ཐམས་ཅད་དུ་ལུས་ཡོངས་སུ་འདག་པར་བྱ་བ་དང་། དེ་བཞིན་དུ་མས་གཏོང་བ་དང་། བསྐུ་བྱུག་དང་། བླུགས་པ་དང་། བྱུག་པ་དང་། ཤིང་བལ་གྱི་འདའ་བས་གླན་པ་ལ་སོགས་པ་ཡང་ལྷག་མ་དེ་དག་ཀྱང་བྱའོ། །ཏང་པལ་དང་།
འབྲས་བུ་གསུམ་དང་། རྒུན་འབྲུམ་དང་། ཀ་མར་དྷ་དང་། སེར་པོ་རྣམ་གཉིས་དང་། སླེ་ཏྲེས་དང་། ཤིང་ཤེ་རྒྱ་ཀ་གཏང་བ་དང་། བསྐུ་བྱུག་དང་། བ་སྤྲུ་བ་དང་། བ་ཤ་ཀ་དང་། དེ་རྣམས་ཞོ་གཉིས་གཉིས་དང་། མར་སྲང་སུམ་ཅུ་རྩ་གཉིས་དང་བསྐོལ་ཏེ་མར་ལུས་པ་ལས་རན་
པར་འཐུངས་ན་རླུང་ལས་གྱུར་པའི་མངལ་ནད་ཐམས་ཅད་འཇོམས་ཏེ་བུ་འཛིན་པར་བྱེད་པའི་མཆོག་ཡིན་ནོ། །ཤུ་དག་དང་། ཟི་ར་དང་། གོ་སྙོད་དང་། པི་པི་ལིང་དང་། བ་ཤ་ཀ་དང་། རྒྱམ་ཚ་དང་། ཏི་མུ་ས་ཀ་དང་། ཡ་བཀྵར་དང་། དེ་རྣམས་ཞིབ་ཏུ་བཏགས་ཏེ།
ཆང་གི་དངས་མ་དང་སྦྲུས་ལ་མར་དང་བརྔོས་ཏེ་ཟོས་ན་མོ་མཚན་གྱི་ནད་དང་། རྩིབ་ལོགས་སུ་ན་བ་དང་། གློ་སྙིང་ན་བ་དང་། སྐྲན་དང་། གཞང་འབྲུམ་རྣམས་ཟློག་པར་བྱེད་དོ། །བ་ཤ་ཀ་དང་། ཁ་ལུང་གི་རྩ་བ་དང་། སེན་རྩི་དང་། ལན་ཚྭ་དང་། དེ་རྣམས་ཀྱི་ཕྱེ་མ་ཆང་
དང་སྦྱར་ཏེ་བཏུང་བ་འམ། ཡང་ན་པི་པི་ལིང་དང་། ཨུཏྤ་ཀོན་ཙི་ཀ་ཞེས་བྱ་བ་གོ་སྙོད་དང་། ར་སྣ་དང་། གཟེ་མ་དང་། བ་ཤ་ཀ་དང་། དེ་རྣམས་འོ་མ་དང་བསྐོལ་ལ་འཐུངས་ན་ཟུག་གཟེར་འཕྲོག་པར་བྱེད་དོ། །སླེ་ཏྲེས་དང་། འབྲས་བུ་གསུམ་དང་། དནྟི་དང་། དེ་རྣམས་བསྐོལ་