གཉིས་དང་། ད་ཏྲིག་དང་། སེའུ་འབྲུ་དང་། ཨརྫ་ཀ་ཞེས་བྱ་བ་ཞིམ་ཐིག་ལེ་དང་། དེ་རྣམས་སྲང་བརྒྱད་བརྒྱད་དང་། ན་ལེ་ཤམ་དང་། གོ་སྙོད་ཞོ་རེ་རེ་དང་། འུ་སུ་ཞོ་གཉིས་དང་། འདི་རྣམས་ཞིབ་ཏུ་བཏགས་
ཏེ་བཟའ་བ་དང་། བཏུང་བའི་ནང་དུ་བཏབ་སྟེ་ཟོས་ན། ཡི་ག་འཆུས་པ་དང་། མེ་དྲོད་ཉམས་པ་དང་། རྩིབ་ལོགས་ན་བ་དང་། དབུགས་མི་བདེ་བ་དང་། ལུད་པ་རྣམས་ལ་ཕན་ནོ། །འུ་སུ་ཞོ་གཉིས་དང་། གོ་སྙོད་དང་། ལ་ལ་ཕུད་དང་།
བལ་པོ་སེའུ་དང་། ད་ཏྲིག་དང་། འདི་རྣམས་སྲང་ཕྱེད་ཕྱེད་དང་། ཁ་རུ་ཚ་སྲང་གཉིས་དང་། བཅའ་སྒ་ཞོ་གཉིས་དང་། ཀ་པིད་ཏ་དང་། ཨ་རུ་ར་སྲང་ཕྱེད་དང་གསུམ་གསུམ་དང་། ཤ་ཁ་ར་སྲང་བཅུ་དྲུག་དང་བསྲེས་པའི་ཀ་པི་ད་ཏ་རོ་དྲུག་པའི་ཕྱེ་མ་ཞེས་
བྱ་སྟེ། བཟའ་བ་དང་བཏུང་བ་དང་ལྷན་ཅིག་ཟོས་ན་ཕན་ཡོན་གོང་མ་དང་འདྲའོ། །གློ་གཅོང་ཟད་བྱེད་ལ་ནི། གཅོང་ཆེན་པོ་གསོ་བའི་ཆོ་ག་ཇི་ལྟར་བཤད་པ་བཞིན་དུ་བྱའོ། །གོང་དུ་བསྟན་པའི་སྨན་གྱི་སྦྱོར་བ་དེ་དག་གིས་གློ་གཅོང་ཟད་བྱེད་ཀྱི་ནད་ཞི་སྟེ། ཉམས་
སྟོབས་དང་ལྡན་ཞིང་བད་ཀན་སྐྱེད་པར་གྱུར་ན། དེའི་རྟགས་མགོ་བོ་དང་བྲང་ན་བར་གྱུར་པ་དེ་ལ་ནི་དུད་པ་བརྔུབ་པའི་ཆོ་ག་རྣམས་བྱ་སྟེ། དེ་ཡང་མེ་ད་རྣམ་གཉིས་དང་། བ་ལ་རྣམ་གཉིས་དང་། ཤིང་མངར་དང་། བཙོ་མའི་ཤུན་ཕྲགས་དང་། འདི་
རྣམས་ཆུ་ཐགས་སུ་བྱ་སྟེ། རེང་བུར་བྱས་ནས་བསྐམས་ཏེ་མེ་ལ་བསྲེགས་པའི་དུད་པ་བརྔུབ་བོ། །དེའི་འོག་ཏུ་ཛི་བན་ཏིའི་སྡེ་ཚན་གྱི་སྨན་མར་འུ་ཤ་དང་ལྷན་ཅིག་བཏུང་ངོ་། །ཡང་ན་ལྡོང་རོས་དང་། ཤིང་པླག་ཤ་དང་། ཨ་ཛ་གནྡྷ་དང་། ཅུ་གང་
དང་། དོང་གྲ་དང་། འདི་རྣམས་ཡང་བཙོ་མའི་ཤུན་ཕྲགས་དང་ཆུ་ཐགས་སུ་བྱ་སྟེ། རེང་བུའི་དུད་པ་བརྔུབ་པར་བྱས་ནས་དེའི་འོག་ཏུ་ཤ་ཁ་རའི་ཆུའམ། བུ་རམ་ཤིང་གི་ཁུ་བའམ། བུ་རམ་གྱི་ཆུ་གང་ཡང་རུང་བ་བླུད་དོ། །ཡང་ན་ལྡོང་རོས་དང་། ནྱ་གྲོ་དྷའི་མྱུ་གུ་རློན་