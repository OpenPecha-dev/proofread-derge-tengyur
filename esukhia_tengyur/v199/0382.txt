རྣམས་སེལ་ཏོ། །སྙིང་ནད་གསོ་བ་དེ་ལ་རླུང་ལས་གྱུར་པའི་སྙིང་ནད་ལ་ནི་ཞོ་ག་ཆུ་དང་། རྩབས་སྐྱུར་པོ་དང་། དར་བ་འདི་རྣམས་གང་ཡང་རུང་བ་དང་ཏིལ་མར་དང་སྦྱར་བའི་ནང་དུ་ལན་ཚྭ་ནག་པོ་བཏབ་སྟེ་དྲོ་འཇམ་ཙམ་བླུད་ན་སྙིང་ནད་དང་། སྐྲན་དང་། ལྟོ་བའི་ནད་ལས་རྒྱལ་བར་བྱེད་དོ། །
ཡང་ན་ཏིལ་མར་དང་། ལན་ཚྭ་དང་། གཅིན་དང་། སྐྱུར་པོ་དང་། འདི་རྣམས་ཆུ་དང་ལྷན་ཅིག་བསྐོལ་ཏེ། ཏིལ་མར་ཉི་ཚེ་ལུས་པ་འཐུངས་ན་ཕན་ཡོན་གོང་མ་དང་འདྲའོ། །ཡང་ན་བིལ་བའི་ཤིང་དང་། ར་སྣ་དང་། ནས་དང་། རྒྱ་ཤུག་དང་། ཐང་ཤིང་གི་འབྲས་བུ་
དང་། བ་སྤྲུ་བ་དང་། རྒྱ་སྲན་དང་། རྩ་བ་ལྔ་དང་། འདི་རྣམས་ཆམ་ཆོམ་བརྡུངས་ཏེ་ཆུ་དང་ཏིལ་མར་དང་ཚུལ་བཞིན་དུ་བསྐོལ་ལ། ཆུ་དུ། ཏིལ་མར་འབའ་ཞིག་ལུས་པ་དང་། དེ་ལས་བཏུང་བ་དང་། འཇམ་རྩི་མས་གཏོང་བ་དང་། སྣར་བླུགས་པ་བྱས་ན་
སྙིང་ནད་སེལ་ཏོ། །ཡང་ན་བཅའ་སྒ་དང་། བྱེའུ་རུག་པ་དང་། རྒྱམ་ཚ་དང་། ཀྲུ་ཏྲུག་ཏྲེས་དང་། ཤིང་ཀུན་དང་། མ་ནུ་དང་། ཨ་རུ་ར་དང་། འདི་རྣམས་ཆམ་ཆོམ་བརྡུངས་ཏེ་ཆུ་དང་བསྐོལ་བའི་ཁུ་བ་དང་། མར་དང་མར་གྱི་བཞི་འགྱུར་གྱི་ཆུ་དང་བསྐོལ་ལ།
མར་འབའ་ཞིག་ལུས་པ་དང་། དེ་ལས་རན་པར་འཐུངས་ན། རྩིབ་ལོག་ན་ཞིང་གཟེར་བ་དང་། སྐྲན་དང་འདི་རྣམས་འཇོམས་སོ། །ཡང་ན་ཁ་རུ་ཚ་སྲང་གཉིས་དང་། ཨ་རུ་ར་སྲང་ལྔ་དང་། འདི་རྣམས་ཆམ་ཆོམ་བརྡུངས་ཏེ། གོང་མ་བཞིན་མར་དང་
སྦྱར་བ་འཐུངས་ན། སྙིང་ནད་དང་། རྩིབ་ལོགས་ན་བ་དང་། སྐྲན་དང་དབུགས་མི་བདེ་བ་སེལ་ཏོ། །ཡང་ན་སེའུ་འབྲུ་དང་། ཁ་རུ་ཚ་དང་། ཤིང་ཀུན་དང་། སྟར་བུ་དང་འདི་རྣམས་ཀྱི་ཕྱེ་མ་ཆུ་དྲོན་པོ་དང་ལྷན་ཅིག་འཐུངས་ན། རླུང་དང་། སྙིང་ནད་དང་། དབུགས་
མི་བདེ་བ་རབ་ཏུ་ཞི་བར་བྱེད་དེ་རབ་ཏུ་བཟང་ངོ་། །ཡང་ན་པུཥྐར་མཱུ་ལ་ཟུར་པ་དང་། བཅའ་སྒ་དང་། སྐྱུར་རྩི་ཆེན་པོའི་རྩ་བ་དང་། ཨ་རུ་ར་དང་། འདི་རྣམས་ཕྱེ་མར་བྱས་ཏེ། ཡ་བཀྵ་ར་དང་། སྐྱུར་དང་། ལན་ཚྭ་དང་ལྡན་པར་བྱ་བའམ། ཆུ་དྲོན་གང་འབྱོར་པ་དང་སྦྱར་བ་འཐུངས་