བུདྡྷཱ་ཡ། ཏདྱ་ཐཱ། ཨོཾ་སརྦ་ཏ་ཐཱ་ག་ཏ་ཨ་བ་ལོ་ཀི་ཏེ། བྷ་ར་བྷ་ར། སམྦྷ་ར་སམྦྷ་ར། ཧཱུཾ་ཛྫ་སརྦ་པྲེ་ཏ་ཀ་ལ་ནི་སནྟཪྤ་ནི་སྭཱ་ཧཱ། དེ་ཉིད་ཀྱི་ཕྱག་རྒྱ་འབྱུང་སྟེ་ལག་པ་གཉིས་ཀྱིས་ཐལ་མོ་ཁ་ཅུང་ཟད་ཕྱེ་བ་བྱས་ལ་མཛུབ་མོ་དག་རྣ་ཆའི་རྣམ་པར་བྱས་པའི་ཕྱག་རྒྱ་བྱས་ཏེ། {𰵴ཡི་དགས་,ཡི་དྭགས་}ཀྱི་གཏོར་མའི་སྔགས་དང་ཕྱག་རྒྱའོ། དེ་ནས་
ཆུ་བོ་དེ་ཉིད་འོ་མར་འབྲུབ་པར་བསམས་ལ་དེ་ཉིད་དུ་གཏོར་མ་དེ་དོར་བར་བྱའོ། །{𰵵ཡི་དགས་,ཡི་དྭགས་}དེ་རྣམས་ཀྱང་ལུས་ཡོངས་སུ་རྒྱས་པ་འོད་ཟེར་གྱི་ཚོགས་དེ་ཉིད་ཀྱི་སྟེང་དུ་བཏེག་ལ། བདེ་བ་ཅན་གྱི་འཇིག་རྟེན་གྱི་ཁམས་འཇིག་རྟེན་དབང་ཕྱུག་བཞིན་དུ་པདྨའི་སྟན་ལ་ཉེ་བར་གནས་པ་བསམ་གཏན་
ལ་དགའ་བའི་ཡིད་ཅན་དུ་བསྒོམ་པར་བྱའོ། །དེ་ནི་{𰵶ཡི་དགས་,ཡི་དྭགས་}ཀྱི་གཏོར་མའོ།། །།བདག་ཉིད་སྐལ་བཟང་སྒྲུབ་པ་དང་། །རྒྱལ་པོ་ལ་སོགས་དབང་བྱའི་ཕྱིར། །དྲི་ཟའི་གཏོར་མ་བསྒྲུབ་པ་ནི། །དེ་ནས་གཏོར་མ་རབ་བཤད་བྱ། །དཀྱིལ་འཁོར་གྲུ་བཞི་བྱ་སྟེ། གླ་རྩི་དང་།
ག་པུར་དང་། བཞི་མཉམ་དང་། གུར་ཀུམ་དང་། ཙནྡན་དང་། སི་ལ་ར་ས་དང་། བ་ལ་ལ་སོགས་པ་རྣམས་ཀྱིས་ཉེ་བར་བྱུགས་ལ་དབུས་ཀྱི་གནས་སུ་ཨ་ཀ་རུའི་སྤོས་དུད་སྣ་ཚོགས་ཀྱི་དྲི་བསྲུང་ཡིད་དུ་འོང་བ། ནོར་བུ་མཐིང་ཤུན་རང་བཞིན་ཅན་ཤིན་ཏུ་མཐོ་བ། དངུལ་དང་བྱི་
རུ་དང་གསེར་ལས་བྱས་པའི་རྩེ་མོ་གསུམ་གྱིས་ཉེ་བར་མཛེས་པའི་གཟུགས་ཅན་དྲི་<𰵥ཟིའི་,ཟའི་>རྒྱལ་པོ་རྣམས་རྐེད་པའི་ཆ་སྣ་ཚོགས་ལ་སྣ་ཚོགས་རྒྱན་ལྡན་དང་། སྣ་ཚོགས་མཐུ་ལྡན་ལ་སོགས་པ་དྲི་ཟའི་རྒྱལ་པོས་རྣམ་པར་བརྒྱན་པའི་རིའི་རྒྱལ་པོ་སྤོས་ཀྱི་ངད་ལྡང་རྣམ་པར་བསྒོམས་ལ་དེའི་སྟེང་དུ་སྔར་བཤད་པའི་དྲི་ཟའི་
བདག་པོ་ལུས་རྫས་དྲི་ཞིམ་པོ་དག་གིས་ཉེ་བར་བྱུགས་པ་<𰵦དྲ་,དྲི་>ཞིམ་པོའི་ཚོགས་ཀྱིས་ཕྱོགས་བཅུར་གཏོགས་པའི་ཁོང་གང་བར་བྱས་ལ། ལུས་ལྷའི་མེ་ཏོག་སྣ་ཚོགས་ཀྱི་ཕྲེང་བས་རྣམ་པར་བརྒྱན་པ། དྲི་ཟའི་བུ་མོ་ནུ་མའི་ལྗིད་ཀྱིས་དབྱིབས་དགུ་བ་ལ་འཁྱུད་པ་ལས་བྱུང་བའི་དགའ་བ་དང་ལྡན་པ། ས་འཛིན་པ་ལ་སོགས་པ་ཀླུའི་
བྱེ་བྲག་གླུ་ཡོངས་སུ་ལེན་པའི་སྒྲ་སྙན་པས་ལྐོག་མ་ཁྱབ་པ་དག་རྣམ་པར་བསྒོམས་ཏེ་དཀྱིལ་འཁོར་གྱི་འགྲམ་དུ་གཏོར་མའི་སྣོད་ཆུ་དྲི་ཞིམ་པོ་དང་། ཞོ་དང་། འབྲས་ཡོས་དང་། སྨན་ཐམས་ཅད་དང་། ཉུངས་ཀར་དང་། ཙནྡན་དཀར་པོ་དང་། ཙནྡན་དམར་པོ་དང་། གླ་རྩི་དང་། གུར་ཀུམ་དང་། སྤང་སྤོས་དང་། དྭ་ཚྭ་དང་།