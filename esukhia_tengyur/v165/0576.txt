དོང་བརྐོ། བཤང་གཅི་དོར་བའི་སར་དོང་བརྐོ། གཟག་པའི་ཁང་བུ་བྱ། གཅིན་གཅི་བའི་གནས་ཀྱི་ས་ལོགས་ཤིག་ཏུ་བྱས་ཀྱང་རུང་། འདི་ངོས་ལའོ། །ལྟག་མའི་ས་བྱ་བ་ནི་བཤང་བའི་ངོས་ལ་བྱ། གཟུགས་པོར་རོ། །ལྟག་མ་ལྟར་ཆབ་ཁུང་དུ་བྱ་བ་ཡང་གཟུགས་པོར་བྱ། ཝ་སྦྱིན།
ལྟག་མ་ལྟར་གཟུགས་པོར་བྱ་བ་ནི་ཝ་གཟུགས། གཞན་དང་མཉམ་པར་རོ། །ལྷག་མ་ལྟར་ཕྱི་ས་ཁུང་ཆེན་པོར་འགྲོ་བར་ལ་གོས་ལ་མི་རེག་པར་སྒོ་དང་ཡང་མིག་ལ་མི་རེག་པར་བཞིན་གཅི་བའི་ཁུང་བུ་ལ་ཡང་དེ་བཞིན་དུ་བྱ། ཚད་པའི་ནད་ཀྱིས་ནི་ཁྲིའུ་བུ་གུ་ཅན་བྱའོ། །དགེ་
སློང་ནད་པ་ཡིན་ནམ་འགྲོ་མི་ནུས་ན་ཁྲིའུའི་དབུས་སུ་བུ་གུ་བཏོད་ལ་ཚད་པ་གཟག་པར་བྱ། ཁྲི་ཐག་བསྡུ། ལྟག་མ་ལྟར་གཟག་པའི་ཁྲི་ཐག་དབུས་བརྟགས་པ་ཡིན་ན་མི་རེག་པར་བྱ་བའི་ཕྱིར་ཐག་བུ་བསྡུ། མི་གྲུབ་ན་བཅད། ཁྲི་ལྟ་བུ་ཡིན་ན་དབུས་གང་དུ་དགོས་པར་ཁོ་ར་ཁོར་
ཡུག་ཏུ་དྲངས་ཏེ་གདོད། དེ་སྟེ་ན་འཁོར་དུ་ལོ་མའི་ཕུང་པོ་སྦྱིན། ཁྲིའུ་བུ་གུ་ཅན་གྱི་སྟེང་དུ་ནད་པ་ཉལ་བ་རྐུབ་ན་ན་བལ་བུའམ་ཤིང་ལོ་འཇམ་པོ་ཕ་ལོགས་ཚུ་ལོགས་སུ་གཞག །ས་མ་རུང་བར་གྱུར་པ་བསྲུང་། ཁྲིའུ་དབུས་ནས་བཤང་གཅི་བའི་འོག་གི་གཞི་མི་རུང་བར་མི་བྱ་བའི་
ཕྱིར་ཐབས་འོག་ནས་འཆད། དེ་བས་ན་འོག་ཏུ་གྱོ་མོས་སོ། །ལྟག་མ་ལྟར་ས་མི་རུང་བར་འགྱུར་བའི་ཕྱིར་ཁྲིའུའི་བུ་གུའི་ཁར་གྱོ་མོ་བཞག་སྟེ་བཤང་གཅི་དེར་བཏང་། བར་དུ་མཐོ་ན་མི་དགེ །འོག་ཏུ་གྱོ་མོ་བཞག་པ་ཁྲི་པ་དང་མི་རིག་པར་གཞག །དུས་དུས་སུ་དྲི་མི་ང་བ་ཕྱིར་
བཀྲུ་བསྐམ་ཡུངས་མར་ཚ་བས་བྱུག །གྱོ་མོ་དྲི་མི་ཞིམ་པར་འགྱུར་བའི་ཕྱིར་བཀྲུ་ཞིང་སྐམ་པ་དང་ཡུངས་མར་གྱིས་བྱུག །དེའི་དུས་ཀྱི་ཕྱིར་གཞན་གཞག །ལྟག་མ་བཀྲུ་ཞིང་བསྐམ་པའི་འཐེབ་ཅིག་གཞག །མ་གྲུབ་ན་གཞི་ལེབ་མ་གཞག །ལྟག་མ་ལྟར་གྱོ་མོ་བ་མ་རྙེད་ན་
ཤིང་ལོ་མི་ཟག་པ་བཟང་པོ་གཞག །བཤང་ས་ནས་དེའི་ཕྱིར་ཕྱི། ནའང་རུང་མི་ནའང་རུང་བཤང་ས་ནས་རྐུབ་ཕྱི། རྣོན་པོའམ་རྩ་ཐུམ་གྱིས་མ་ཡིན་ལྟག་མ་ལྟར་རྐུབ་ཕྱི་བ་རྡོའམ་ཤིང་རྣོན་པོའམ་རྩ་རྩུབ་པོས་མི་ཕྱི། རས་མ་དང་ལེབ་མ་དང་ལོ་མའི་ཕུང་པོ་དང་ཤིང་དག་གིས་དེར་དགེ །