ལོ། །བསྐང་བར་མི་རིགས་པ་དགེ་འདུན་གྱིས་སྤྱོད་པ་ལ་འཁོར་བ་མ་ཡིན་ནོ། །རྟག་ཏུ་ལས་བརྒྱ་རྩ་གཅིག་ནང་དུ་མི་ཆུད་པ་ལས་ཕས་ཕམ་པ་བྱུང་བ་དང་བསྐྲད་པ་དང་དགེ་སྦྱོང་ཁྱིམ་པ་ལ་སོགས་པ་མི་ཆུད་པ་བཞིན་དུ་དགེ་འདུན་འཐབ་པའི་གཟུ་བོའང་དེ་རྣམས་ཀྱིས་ཀྱང་མི་
རུང་ངོ་། །རབ་ཏུ་རྟོགས་པས་གཞན་གྱི་ལ་གཏོགས་སོ། །དགེ་སྦྱོང་མ་དང་དགེ་སློབ་མ་ཞིག་འཐབ་མོ་བྱུང་ན་དགེ་སློང་མས་གདུལ་ལོ། །དགེ་སྦྱོང་ཕ་འཐབ་མོ་བྱུང་བ་ནི་དགེ་སློང་གིས་ཞི་བར་བྱའོ། །རིགས་པ་ནི་སྐྱེས་པས་བུད་མེད་ཀྱི་ལའོ། །དགེ་སློང་མ་ནང་རྩོད་པར་གྱུར་པ་ལ་དགེ་སློང་གིས་ཞི་
བར་བྱས་པ་ནི་ཉེས་པ་མེད་དོ། །དགེ་སློང་འཁྲུགས་པ་ལ་དགེ་སློང་མས་ཞི་བར་བྱེད་དུ་མི་དབང་ངོ་། །ཞི་བ་ནི་འཚོ་བའམ་རབ་ཏུ་རྫོགས་པ་ལས་འཕོས་ནའོ། །དགེ་སློང་སྡེ་གཉིས་སུ་རྩོད་པ་ཀུན་ཞི་བར་གྱུར་ཏམ། ཁྱིམ་པར་བབས་ན་ཀུན་ཞི་བར་གྱུར་ཏོ། །ཕྱོགས་གཞན་དུ་སྤང་བ་རྙེད་པའོ། །
དགེ་སློང་གིས་གཞན་ལ་བརྒལ་བ་ལས་ཆོས་མ་ཡིན་པ་ལ་ཕྱོགས་ཏེ་སོང་ན་དེས་ཀྱང་ཞི་བར་འགྱུར། ཕས་ཕམ་པའམ་ཁྱིམ་པ་ཞིག་ཏུ་བབས་ནའང་ཞི་བར་གྱུར་ཏོ། །གཞན་དུ་སོང་བ་དང་ནང་ཡུན་རིང་པོས་བཏབ་ན་ཡང་ངོ་། །ལྟག་མ་ལྟར་རྒོལ་བའི་དགེ་སློང་ཡུལ་ལས་རིང་པོ་ཞིག་དུ་སོང་ནའང་
འཐབ་མོ་ཞི་བར་འགྱུར། ནད་ཡུན་རིང་པོ་ཞིག་གིས་བཏབ་ནའང་ཞི་བར་འགྱུར། རྒོལ་བ་དང་ཕྱིར་རྒོལ་བ་ལས་སོ། །དགེ་སློང་གཉིས་ཤིག་རྩོད་ཅིང་འདུག་འདུག་པ་ལས་རྩོད་པའི་འཕྲོ་ལས་ཤིའམ་ཁྱིམ་པར་བབས་ཏེ་ལམ་རིང་པོར་བབས་ན་ཞི་བར་འགྱུར་རོ། །འཐབ་མེའི་དངོས་པོ་སྟེ་
དྲིས་པའི་འོ། །འཐབ་མོའི་དངོས་པོ་རྫོགས་སོ།། །།འདི་མན་ཆད་མལ་སྟན་གྱི་དངོས་པོ་ལ་འཆད་དེ། སོ་སོར་ཐར་པའི་སྡོམ་པའི་མཆོག་ལས་རབ་ཏུ་བྱུང་བས་ཕྱག་བྱ། དགེ་སློང་རྣམ་ལྔ་དང་དགེ་བསྙེན་ཕ་དང་དགེ་བསྙེན་མ་དང་དུས་ཁྲིམས་པ་དང་བརྒྱད་རིམ་པ་བཞིན་དུ་གོང་མ་
ལ་ཕྱག་བྱ། མཉམ་ན་རྒན་པ་ལ་བྱའོ། །དགེ་སློང་སྡེ་ལྔ་ནང་གང་རྒན་པ་ལ་ཕྱག་བྱ། མཚན་གཞན་ལ་མ་ཡིན། དགེ་སློང་གིས་དགེ་སློང་མ་ལ་ཕྱག་མི་བྱ། དགེ་སྦྱོང་གིས་ཀྱང་མི་བྱ། སྐྱེས་པ་མི་དམའ་བ་ལ་བུད་མེད་ཀྱིས་ཕྱག་བྱ། དགེ་སློང་ཁྲིམས་རྫོགས་པ་ལ་དགེ་སློང་མ་