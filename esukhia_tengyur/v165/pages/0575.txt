མ་ཅན་གྱི་ཤིང་བསྐྱེད། བཤང་གཅི་བོར་བའི་འཁོར་དུ་སེམས་ཅན་མི་འོང་བའི་ཕྱིར་ཚེར་མ་ཅན་གྱི་ཤིང་བསྐྱེད། བུ་གུ་དང་ཉེ་བའི་སྟེང་དུ་ཤིང་ལྷམ་གཞག །བཤང་བའི་བུ་གུའི་ཁར་འདུག་པའི་ཚེ་རྐང་པ་ལ་མི་འབགས་པའི་ཕྱིར་ཤིང་ལྷམ་རེ་རེ་གཞག །རིལ་
བ་སྤྱི་བླུགས་ཀྱི་གནས་བྱ། ཕྱི་ས་ཀུང་གི་འཁོར་དུ་བཀྲུ་བའི་ཕྱིར་རོལ་པོ་གཞག་པའི་ས་བྱ། སྒོའི་མདའ་ཡབ་བྱ། བཤང་བའི་སྒོ་ཕྱེ་ནས་ཕས་མི་སྣང་བར་བྱ་བའི་མདའ་ཡབ་བྱ། སྒོའི་རེ་བཞི་སྦྱིན། ཕྱི་ས་ཁུང་གི་ཁང་བུ་ལ་སྒོའི་རེ་བཞི་བྱ། སྒོ་ལེབ་དང་ཡང་མིག་ཀྱང་ངོ་། །ཕྱི་ས་ཁུང་གི་སྒོར་
སྒོ་ལེབ་གཞུག་ཅིང་ཡང་མིག་གདགས། འཇུག་པར་འདོད་ན་སྒྲས་སོ། །འོངས་པར་མི་འཇུག །ཐོས་ན་དེར་ཞུགས་པས་ཀྱང་ངོ་། །ཕྱི་ལོགས་ནས་འོངས་པས་སྐྲ་བྱས་ན་ནང་ན་འདུག་པས་ཡོད་པར་གོ་བར་བྱ་བའི་ཕྱིར་སྒྲ་ཡང་བྱ། གོས་རབ་ཏུ་བཟུང་སྟེ་ཤེས་བཞིན་དུ་འཇུག །བཤང་གཅི་གོས་
ལ་མི་རེག་པ་དང་སེ་གོལ་གྱི་སྒྲ་བྱ་བར་དྲན་པ་མངོན་པར་གཞག །དབྱུང་དུ་འཇུག །ཕྱི་ས་བྱེད་པའི་ཚེ་ཕ་རོལ་གྱི་ཁར་མ་རེག་པར་དབུས་སུ་དོར། དལ་གྱིས་བཤང་སའི་ལྷམ་ལ་མ་རེག་པར་བྱ། བཤང་སའི་ཁན་ཤིང་ལྷམ་འདུག་པ་ལ་མི་རེག་པར་བྱ། མ་འོངས་པ་མི་བསྡད། བཤང་
གཅི་མི་བྲོ་བར་ནན་གྱིས་བཙིར་བ་མི་བྱ་བ་དང་མི་བྲོ་བར་བཤང་གཅི་སར་མི་འཇུག །བཤང་གཅི་སར་མི་འཇུག་པར་འདོང་སྒྲ་བྱ། འོངས་པར་མི་འཇུག །འོངས་པར་མི་དགག །བཤང་གཅི་འོངས་པ་ལ་མི་དགག་པར་བྱ། དེ་དང་འབྲེལ་པའི་དགོས་པ་ལས་གཞན་པ་དེ་དང་ཉེ་བར་མི་གཞག །
བཤང་གཅི་བྱ་བའི་སར་བཤང་བ་མི་བྱེད་པར་འགྲེངས་ཏེ་མི་འདུག་པ་དང་བཤང་གཅི་བཀྲུ་བ་ལས་གཞན་དེར་བཀྲུ་བཤལ་མི་བྱ། ཉིན་གཅིག་བཞིན་དུ་གཙུག་ལག་ཁང་སྐྱོང་གིས་བཀྲུ། བཤང་གཅི་སའི་ཁ་དང་འཁོར་གཙུག་ལག་ཁང་སྐྱོང་གིས་རྟག་པར་བཀྲུ། ས་དང་ལོ་མ་
གཞག་པ་ཡང་ངོ་། །རྐུབ་ཕྱི་བ་དང་བཀྲུ་བའི་ས་དང་ལོ་མ་ཡང་གཙུག་ལག་ཁང་སྐྱོང་གིས་རྟག་པར་གཞག་གོ། །ཕྱོགས་མ་ཡིན་པར་གཅི་བར་མི་བྱ། བཤང་གཅིའི་སར་བྱས་པ་མ་གཏོགས་པར་བབ་བབ་ཏུ་མི་བྱ། དུ་མར་མ་ཡིན། བཤང་གཅི་གྲངས་མང་དུ་མི་བྱ། ལྟུང་བས་