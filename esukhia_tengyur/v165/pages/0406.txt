ལས་བཟང་པོ་རྣམ་བཅུ་པོ་གང་ཐོབ་ཀྱང་མཐོལ་བ། འདི་ཐོབ་ནའང་དེར་ཆུད་དོ་ཞེས་བསླངས་པ་ལས་དར་བ་ཐོབ་པ་ལྟ་བུ་མཐོལ་བའོ། །ཞོ་བསླངས་པ་ལས་རྩབ་མོ་ལྟ་བུའང་མཐོལ་བའོ། །འདི་ཉེས་བྱེད་དོ། །དགེ་སློང་མ་ཚོད་མ་ལ་སོགས་པ་སློང་བའང་ཉེས་བྱས། སེང་
གེ་ཡང་ངོ་། །དགེ་སློང་གིས་སོ་སོར་མཐོལ་བ་བཞི་ལས་ཐ་མ་དགེ་བསྙེན་ཕྱུག་པོ་དབུལ་པོར་སང་བ་ལ་མི་བསླང་བར་དམ་བཅས་པ་ལ་བསླངས་པ་ནི་སོ་སོར་མཐོལ་བའོ། །སོ་སོར་མཐོལ་བའོ། །སོ་སོར་མཐོལ་བ་བཅུ་གཅིག་རྫོགས་སོ།། །།བསླབ་པ་མང་པོ་ལ་འཆད་དེ། བརླ་སྣང་བར་
ཤམ་ཐབས་མི་བགོ། །ཁྱིམ་མི་མོ་འདྲོན་པོ་ཡོ་ལང་གི་ཕྱིར་གོས་ཀྱི་འོག་ཏུ་རྐུབ་ཀྱི་རྦོད་བཅུག་སྟེ། རྐུབ་གློ་བོར་འདུག་པ་འདྲ་བ་དགེ་སློང་མས་མི་བྱ། ཆགས་པའི་གྲོང་བར་དུ་མི་འགྲོ། །དགེ་སློང་མ་འདོད་ཆགས་ཀྱི་སེམས་ཡོད་ན་གྲོང་བར་དུ་མི་འགྲོ། །གཞན་འདོད་ཆགས་
ཡོད་པའི་གྲོང་དུའང་མི་འགྲོ། །དགེ་སློང་གི་ཡང་ངོ་། །དགེ་སློང་ཕའི་བསླབ་པ་མང་པོ་ཐམས་ཅད་ཀྱང་དགེ་སློང་མས་བསྲུང་ངོ་། །བསླབ་པའོ། །དགེ་སློང་མའི་བསླབ་པ་མང་པོ་རྫོགས་སོ། །དགེ་སློང་མའི་རྣམ་པར་འབྱེད་པ་རྫོགས་སོ། །དགེ་སློང་མའི་ཁྲིམས་འདུལ་བ་རྣམ་པར་
འབྱེད་པའི་ནང་ནས་འབྱུང་བའི་མདོ་རྫོགས་སོ།། །།འདི་མན་ཆད་པ་རི་བ་ཤ་ལ་འཆད་དེ། ཉེས་བྱས་པ་ནི་ཞིག་པ་དང་མ་སྐྱེས་པས་ལྟུང་བར་སྦྱར་ནའོ། །དེ་ཞེས་འབྱུང་བའི་མདོ་མན་ཆད་ལ་འཆད་དེ། དགེ་སློང་ཕས་ཕམ་པ་ཕྱུང་སྟེ་ཁྲིམས་ཞིག་པ་དང་ཁྲིམས་རྫོགས་པར་བྱས་པ་
ལས་མ་ཆགས་པ་རྣམ་གཉིས་ནི་ཕས་ཕམ་པ་མན་ཆད་ཉེས་བྱས་ཡན་ཆད་ལྟུང་བ་སྡེ་ལྔ་ལས་གང་བྱས་ཀྱང་རུང་ཐམས་ཅད་ཉེས་བྱས་སོ། །དགེ་སློང་ཕས་ཁྲིམས་ཕུལ་བ་དང་། ཁྲིམས་མ་ཕོག་པར་ཐུག་ཐུབ་ཏུ་རང་བྱིག་ཤུར་ཞུགས་པ་གཉིས་ནི་ཕས་ཕམ་པ་མན་ཆད་གང་བྱས་
ཀྱང་ཁྱིམ་པ་དང་འདྲ་བས་ཉེས་བྱས་ཡོད་པར་མི་བརྩིའོ། །བསྙེན་པར་རྫོགས་པའི་རབ་ཏུ་འབྱུང་བས་བླངས་པ་འགལ་ན་ཡང་ངོ་། །དགེ་སྦྱོང་ཕོ་དང་དགེ་སྦྱོང་མོ་དང་དགེ་སློབ་མ་གསུམ་ནི་དགེ་སྦྱོང་ཉིད་ཀྱི་ཁྲིམས་བཅུ་དང་དགེ་སློབ་མ་ཉིད་ཀྱི་ཁྲིམས་ཉི་ཤུ་རྩ་གཉིས་ལས་གང་