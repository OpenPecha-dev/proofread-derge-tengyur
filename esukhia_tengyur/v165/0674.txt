སློང་རྒན་པོ་ཕྱིས་བརྩམས་ཏེ་ཁྱོད་ལངས་ང་འདུག་ཅེས་མི་བྱ། གྲལ་མ་ཡིན་པར་མི་འདུག །གྲལ་ཐབས་ལས་གོང་དུའང་མི་འདུག་འོག་ཏུའང་མི་འདུག་པར་བདག་བདག་གི་གྲལ་དུ་འདུག་གོ། །བྱ་བ་བྱས་ལ་འདོད་པ་ཡོད་ན་འཁོར་ཞིང་སྤྱད་པ་བཅང་བར་མི་བྱ། དགེ་སློང་གིས་ཟངས་ལ་སོགས་པའི་
སྣོད་གཅིག་དགེ་འདུན་སྤྱིའི་ལ་བདག་གིས་གོས་ལྟ་བུ་བཅོས་ཟིན་ན་རྟག་པར་མི་གཞག་གིས་སུ་དགོས་པ་ལ་སྦྱིན་ནོ། །སྐབས་ཀྱི་མཚན་གྱི་དོན་དུ་དེའི་སྟན་བཏིང་བ་ལ་བྱས་པ་མ་བྱས་པའོ། །དགེ་སློང་གིས་གོས་ཤིག་ལན་ཅིག་ཚོན་དུ་བཅུག་སྟེ། བསྐམ་དུ་བཅུག་ལ་ཕྱིས་ཡང་ཚོན་དུ་གཞུག་དགོས་ན་
ཕྱི་མ་མ་ཟིན་གྱི་བར་དུ་ཤིང་གཞོང་ལྟ་བུའི་གཞི་གཞན་གྱིས་མི་བསྐུར། དེའི་ཚེ་གོས་སམ་རྐེད་ཆིངས་ཀྱིས་དེ་བསྔོ་བར་བྱ། ལྟག་མ་ལྟར་ལྷན་ཅིག་ཚོན་དུ་བཅུག་ནས་བདག་དོན་ཅིག་ལ་སྐད་ཅིག་གུད་དུ་འགྲོ་ན་གཞན་གྱིས་མི་ཁྱེར་བའི་སྐ་རགས་སམ་གོས་ཤིག་གཞོང་ཀུང་དུ་གཞག །དགོས་པ་
ཡོན་ལ་ཐབས་གཞན་ཡོད་ན་དགེ་འདུན་གྱི་དཔག་ཅིང་མི་སྤྱད། ལྟག་མ་ལྟར་གོས་ལ་སོགས་པ་འཚེད་པ་བདག་ལའང་ཟངས་ཤིག་བདོག་ན་དགེ་འདུན་སྦྱིའི་ཟངས་གཞན་མི་སྤྱོད་དོ། །དལ་ན་བདག་གི་དོན་བསྲས་ཏེ་དགེ་འདུན་གྱི་སྤྱད་ཀྱང་ཉེས་མེད། ཁ་ན་མ་ཐོ་བ་མེད་པའི་ནི་དེ་ལྟ་བུའི་ཚུལ་ལས་དོན་
ཡོད་དེ་ཕྲོགས་ནའོ། །དགེ་སློང་ཞིག་ལ་བདག་ལའང་ཟངས་ཤིག་བདོག་ལ་དགེ་འདུན་གྱི་ཟངས་དང་གཉིས་ཀ་སྤྱད་དེ་ལས་ཟིན་ནས་སླར་མི་སྟེར་ན་དགེ་སློང་གིས་ཕྲོགས་ཏེ་སྤྱད་ཀྱང་ཉེས་མེད། དགེ་འདུན་གྱིས་གཏུན་བུ་དང་བཅས་ཏེ་བཅང་། དགེ་འདུན་གྱིས་སྨན་བཏགས་པའི་གཏུན་བུ་བཅངས་ཀྱང་ཉེས་མེད།
སྐྲ་འབྲེག་པའི་ལག་ཆ་ཡང་ངོ་། །དགེ་འདུན་གྱིས་སྐྲ་དང་སེན་མོ་འབྲེག་པའི་སྤྱད་བཅངས་ཀྱང་ཉེས་མེད། ཁུག་མར་བཅུག་ལ་རྩིག་པར་གཞག །ལྟག་མའི་སྤུ་གྲི་རྣམས་ཁུག་མ་ལྟ་བུར་བཅུག་སྟེ་རྩིག་པའི་གསེབ་ལྟ་བུ་མི་སྟོར་བར་གཞག །སྟེའུ་དང་སྟ་རེ་དང་གསོར་བུ་ལ་སོགས་པའི་ལག་ཆ་
ཡང་ངོ་། །མིང་གིས་སྨོས་པ་འདི་རྣམས་དགེ་འདུན་གྱིས་བཅངས་ཀྱང་ཉེས་མེད། དགེ་སློང་གིས་རྙེད་ན་ཁམ་པའི་ལས་ལ་སོགས་པ་དེ་དག་སྦྱིན། དགེ་འདུན་ལ་གང་ཟག་ཁང་པའི་སྣོད་རྙེད་ན་གང་རྙེད་པ་གཏན་སྦྱིན། དགེ་སློང་མས་མཆིང་བུའི་སྣོད་མི་བཅང་། དགེ་སློང་མས་འདི་བཅང་དུ་མི་གནང་།