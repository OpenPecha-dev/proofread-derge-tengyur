འགྱུར་ཏེ། དེ་ཡང་ཌི་ཏའོ། །མ་ཧིཥྨན། ཀུ་མུ་དྭཱ་ན། ནཌྦཱན། བཻ་ཏ་སྭཱོ་ན། ཅི་ལྟར་མཱ་ཧིཥྨཱ་ཏཱི་ཞེ་ན། མ་ཧཱིཥྨ་ཏ་ལས་བྱུང་བའི་དོན་ལ་ཨཎ་རྐྱེན་གྱིས་སོ། །ན་ཌ་ཤཱ་ད་ལས་ཀྱང་བ་ལ་ཙའོ། །དོན་བཞི་པོ་རྣམས་ལ་འགྱུར་ཏེ། ཌི་ཏ་ཀྱང་ངོ་། །ན་ཊ་ལཾ། ཤཱརྦ་ལཾ། ཤི་ཁ་སོགས་
ལས་སོ། །དོན་བཞི་པོ་རྣམས་ལ་བ་ལ་ཙ་འགྱུར་ཏེ། ཤི་ཁཱ་བ་ལཾ། གྲོང་ཁྱེར་གྱི་མིང་ངོ་། །དོན་བཞི་པོ་རྣམས་ལ་ཇི་ལྟར་སྲིད་བཞིན་རྟོགས་པར་བྱའོ་ཞེས་པ་སཱ་དྷུ་ཀཱིརྟྟིའི་འཇམ་དཔལ་གྱི་བརྡ་སྤྲོད་པ་དཔལ་ལྡན་ཀ་ལིངྒའི་དབང་ཕྱུག་བྱང་ཆུབ་སེམས་དཔའི་ཡུལ་གྱི་སློབ་དཔོན་རྒྱལ་པོའི་ལྷས་རྣམ་
པར་བཀོད་པའི་འགྲེལ་པ་སྟོང་ཕྲག་བརྒྱད་པ་ལས་སྐབས་བཞི་པའི་རྐང་པ་དང་པོ་རྫོགས་སོ།། །།འདི་ནི་ལྷ་དང་མིའི་ཡོན་གནས་དམ་པ་རྗེ་བཙུན་སྤྱན་སྔ་ཐམས་ཅད་མཁྱེན་པ་སྤྲུལ་པའི་སྐུ་རིན་པོ་ཆེ་ཞྭ་དམར་ཅོད་པན་འཛིན་པའི་ཞལ་སྔ་ནས་བཀའ་སྩལ་པ་བཞིན། ས་སྐྱོང་
དམ་པ་ཕྱོགས་ཐམས་ཅད་ལས་རྣམ་པར་རྒྱལ་བ་དཔལ་དོན་ཡོད་རྡོ་རྗེ་རྒྱལ་པོའི་བདག་རྐྱེན་ལས། འཛམ་བུའི་གླིང་གི་ཡུལ་མཆོག་གངས་ཅན་ཁྲོད་ཀྱི་བྱང་ཕྱོགས་སྐྱིད་ཤོད་ཆོས་འཁོར་ལྷ་སའི་གཙུག་ལག་ཁང་དུ་བསྒྱུར་བ་པོ་ནི་ཤཱཀྱའི་དགེ་སློང་འགོས་ལོ་ཙཱ་བ་དྷརྨ་པཱ་ལ་བྷ་དྲ་ཞེས་བགྱི་
བའོ།། {D4281}༄༅༅། །ཨོཾ་བཅོམ་ལྡན་འདས་འཇམ་པའི་དབྱངས་ལ་ཕྱག་འཚལ་ལོ། །ངས་ལས་བུ་རྒྱུད་ལའོ། །ན་བ་ཏནྟི་སྔོན་མ་ནི་འདི་ལས་ཞེས་པ་བུ་རྒྱུད་དེ། དེ་ལ་མངོན་པར་བརྗོད་པའི་བུ་རྒྱུད་དེ་ལས་དྲུག་པའི་མཐའ་ལས་ཨཎ་འགྱུར་ཏེ། ཉེ་བའི་བ་ལང་གི་བུ་རྒྱུད་ནི། ཨཽ་པ་ག་
པཿ། རྟའི་བདག་པོའི་བུ་རྒྱུད་ནི། ཨ་ཤྭ་པ་ཏཿ། ཨཏ་ལས་ཨིཉའོ། །བུ་རྒྱུད་མངོན་པར་བརྗོད་པ་གང་ཡིན་པ་དེ་ལས་ཨཏ་ཀྱི་མཐའ་ལས་ཨིཉ་འགྱུར་ཏེ། ཨཎ་གྱི་དམིགས་བསལ་ལོ། །ཤཽདྡྷ་དོ་ནིཿ། དཱ་ཤར་ཐིཿ། དཱཀྵཿ། པླཀྵཱིཿ། ཏ་ཕ་རོལ་ཅི་ཞེ་ན། ཀཻ་ལཱ་ལ་པཿ། བུ་རྒྱུད་ལས་ཞེས་པ་ཅི་
ཞེ་ན། འདི་ཤིང་རྟ་བཅུ་པ་ཡིན་པ་ནི། དཱ་ཤར་ཐཿ། བཾ་ཤ་སོགས་རྣམས་ལས་བཏུ་སོགས་རྣམས་ལས་སོ། །བུ་རྒྱུད་ཨིཎ་འགྱུར་ཏེ། བཱ་ཧ་ཝིཿ། ཨཽ་པ་བཱ་ཧ་བིཿ། བཤེས་བཟང་མའི་བུ་རྒྱུད་ནི། སཽ་མི་ཏྲིཿ། བཱ་ཧུ། ཨུ་པ་བཱ་ཧུ། ཨུ་པ་བཱ་ཀུ། ཙ་ཊཱ་ཀུ། ནི་བཱ་ཀུ། ཨུ་པ་བི་ནུ། བི་ཀ་ལཱ། ཀྲི་ཀ་ལཱ།