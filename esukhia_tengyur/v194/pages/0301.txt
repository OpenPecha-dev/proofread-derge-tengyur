པ་རྣམས་སོ། །རིགས་མཚུངས་པ་ནི་འདྲ་བའི་ཡི་གེའོ། །རིགས་དང་སྐྱེ་བའི་གནས་མགྲིན་པ་ལ་སོགས་པར་མཚུངས་པ་དང་དབྱངས་ལ་སོགས་པ་མཚུངས་པ་གང་ཡིན་པ་ནི་འདྲ་བའི་ཡི་གེའི་མིང་ཅན་དུ་འགྱུར་ཏེ། དཎྜཱ་གྲཾ། ད་དྷི་དཾ། ཡ་བ་ལེ། རྗེས་སུ་ང་རོའི་དེ་འདྲ་བའི་ཡི་གེའོ། །
སཾ་ཡྻ་མཿ། སཾ་བྦཏྶ་རཿ། ཏལློ་ཀཾཿ། རིགས་ཐ་དད་པའི་ཕྱིར་འདིར་ནི་མི་འགྱུར་ཏེ། དཎྜ་ཧསྟ། ད་དྷི་ཤྭི་ཏཾ། གནས་ཐ་དད་པའི་ཕྱིར་ཡང་ངོ་། །ཁ་ཊྭེ་ཧ། ཕྲད་པ་དང་ནི་ཕྲད་པ་ལྡན་པའོ། །ཕྲད་པ་ལྡན་པའི་ཡི་གེ་ནི་ཕྲད་པ་ལྡན་པ་ཉིད་དེ་འདྲ་བའི་ཡི་གེའི་མིང་ཅན་དུ་འགྱུར་ཏེ། ཡི་གེ་རྣམས་ཀྱི་སྔ་
མའི་མདོ་དང་ཕྲད་པ་རྣམས་ནི་ཅུང་ཟད་ཕྲད་པ་སྟེ། ཕྲད་པ་ནི་ཧ་ཡིག་དང་ཡ་ཡིག་ལ་སོགས་པ་རྣམས་དང་འདྲ་བའི་ཡི་གེ་ཐོབ་པ་ལ་ངེས་པ་འདིའོ། །དེས་ན་ཉེ་བར་མཚོན་པས་སྡེ་ཉིད་འཛིན་པར་འགྱུར་རོ། །གནས་ཅན་བཞིན་བསྒྱུར་བ་ནི་མང་པོ་ལ་སྡེ་ཨལ་གྱི་ཆོ་ག་ལ་མ་ཡིན་ནོ། །ཨལ་གྱི་ཆོ་ག་ལ་དུ་མ་
བསྒྱུར་བ་ནི་མང་པོ་ལ་གནས་ཅན་བཞིན་འགྱུར་ཏེ། བྱིངས་བསྒྱུར་བ་ནི་བྱིངས་བཞིན་ནོ། །བཀྟཱཾ། བཀྟཾ། བཀྟ་བྱཾ། ཏ་བྱ་ལ་སོགས་པར་འགྱུར་རོ། །ཨཱ་བ་དྷིཥྚ། ཨཱ་ཧེནྟེ། ཨཱཏྨ་ནེའི་ཚིག་གོ། །ཀྲྀཏ་དང་དེ་ཕན་བསྒྱུར་བ་ནི་ཀྲྀཏ་དང་དེ་ཕན་བཞིན་ནོ། །པྲ་ཀྲྀ་དྱཱ་ད་དཱི་ཀཾ། ཚིག་བསྒྱུར་བ་ནི་ཚིག་བཞིན་ནོ། །གྲཱ་
མོ་བཿ། སྭཾ། ཏུ་ཉིད་དུ་འགྱུར་རོ། །མང་པོའི་ཚིག་ལས་འགའ་ཞིག་ཏུ་མི་འགྱུར་ཏེ། ཨཏྠེ། ཨ་བྷུ་ཏ། ཨལ་གྱི་ཆོ་ག་ལ་མ་ཡིན་ཞེས་པ་ཅི་ཞེ་ན། ཡི་གེའི་སྒྲུབ་པ་ལ་མི་འགྱུར་བའོ། །དྱཽཿ། བནྠཱཿ། སཿ། ཧལ་ལས་ཞེས་པས་སུ་མི་དབྱིའོ། །ཨ་ཙ་ལས་ཕ་རོལ་སྔོན་མའི་སྒྲུབ་པ་ལའོ། །ཨལ་གྱི་སྒྲུབ་
པ་དོན་རྩོམ་པའོ། །ཨ་ཙ་བསྒྱུར་བ་ཕ་རོལ་གྱི་རྒྱུ་མཚན་ཅན་ནི་སྔ་མའི་སྒྲུབ་པ་ལ་གནས་ཅན་བཞིན་འགྱུར་ཏེ། བ་ཊ་ཡ་ཏི། ལ་གྷ་ཡ་ཏི། ཨ་བ་བྷཱི་ཏ། ཎི་དབྱི་བ་ཡང་ཨཏ་དབྱི་བ་ཡང་གནས་ཅན་བཞིན་གྱི་དངོས་པོ་ལས་འཕེལ་བར་མི་འགྱུར་ཏོ། །ཚིག་མཐའ་དང་གཉིས་བརྗོད་པ་དང་ཡང་དབྱི་བ་དང་འདྲ་
བའི་ཡི་གེ་དང་རྗེས་སུ་ང་རོ་དང་རིང་པོ་དང་ཛ་དང་ཙའ་ཆོ་ག་རྣམས་ལམ་ཡིན་ནོ། །འདི་རྣམས་ལ་སྔ་མའི་ཆོ་ག་ལ་ཨ་ཙ་བསྒྱུར་བ་གནས་ཅན་བཞིན་མི་འགྱུར་ཏེ། ཚིག་མཐའ་ལ་ནི། ཀཽསྟཿ། ཨཱ་བ་རུ་མ་བསྒྱུར་བའོ། །གཉིས་བརྗོད་པ་ལ་ནི། ད་དྷྱ་ཏྲ། གཉིས་བརྗོད་པར་མ་གྱུར་པའོ། །ཡ་དབྱི་བ་ལ་ནི།