ཡིས་རྟ་ནི་སྦེག་པ་དང་། །རླུང་གིས་ཉམ་ཐག་གྱུར་པ་དང་། །ཟད་བྱེད་ཀྱིས་ནི་བཏབ་པ་དག །ཤ་སྐྱེད་བྱེད་པའི་མཆོག་ཡིན་ནོ། །ཤ་ལི་ཧོ་ཏྲའི་གསང་བའི་གནས་ཏེ་བརྒྱད་པ་ལས་ཨ་ཤྭ་གནྡྷའི་སྨན་མར་རོ།། །།བོང་དམུར་བ་བུ་ཙེ་ཤེལ། །
གླ་སྒང་ཤིང་ཚ་པ་ཏོ་དང་། །ས་པྟ་རྞི་པ་ཏོ་ལ། །བི་ཙུ་མར་ད་བྱི་ཚེར་མ། །ཕར་བ་ཏ་དང་འབྲས་བུ་གསུམ། །སེར་པོ་གཉིས་དང་དྲ་བན་ཏི། །ཙནྡན་དམར་པོ་མ་དུ་ཀ །རྩ་མཁྲིས་དང་ནི་པི་པི་ལིང་། །ཉེའུ་ཤིང་ཤུག་པ་བུ་ཤེལ་ཙེ། །དོང་ག་དང་ནི་སླེ་ཏྲེས་རྣམས། །དུག་
མོ་ཉུང་གི་ས་བོན་བཅས། །སྲང་རེ་ཆ་མཉམ་སྦྱར་ལྡེ་གུ། །ནིམ་པ་པ་ཏོ་ལ་དང་བཅས། །ཀནྜ་ཀ་རི་བ་ཤ་ཀ །སྲང་ནི་ལྔ་ཡི་ཚད་དུ་བྱས། །སྐྱུ་རུ་ར་ནི་བྲེ་གང་བཅས། །ཆོ་ག་བཞིན་དུ་བསྐོལ་ནས་ནི། །སྨན་ཁུ་མར་ཁུ་དང་བསྲེས་ལ། །མེ་ནི་ཆུང་དུས་བཙོ་བར་བྱ། །
ཏིག་ཏ་ཆེན་པོ་ཞེས་བྱ་སྟེ། །འདི་ནི་གུ་གུལ་དང་བཅས་པའམ། །ཡང་ན་འབའ་ཞིག་སྦྱིན་བྱས་ན། །ཡོན་ཏན་བདུན་རྩི་དག་དང་མཚུངས། །ལུས་ཀྱི་མེ་དྲོད་སྐྱེད་པར་བྱེད། །གཟི་མདངས་སྟོབས་ནི་འཕེལ་བྱེད་ཡིན། །མཛེ་དང་ཁྲག་མཁྲིས་ནད་རྣམས་སེལ། །ལུས་
རྒྱས་པར་ཡང་བྱེད་པ་ཡིན། །ཤ་སྐྱེད་མདོག་ནི་བཟད་བྱེད་ཅིང་། །ནད་ཀུན་སེལ་བའི་དམ་པ་ཡིན། །ཤ་ལི་ཧོ་ཏྲའི་གསང་བའི་གནས་ཏེ་བརྒྱད་པ་ལས་ཏིག་ཏ་ཆེན་པོའི་སྨན་མར་རོ།། །།རྩ་བ་ལྔ་པ་གཉིས་ནིམ་བ། །སླེ་ཏྲེས་ཨ་ཏ་རུ་ཤ་ཀ །དོང་ག་དང་
ནི་བ་ཏོ་ལ། །འབྲས་བུ་གསུམ་ནི་ཆ་མཉམ་བྱ། །ཆམ་ཆོམ་བརྡུངས་ལ་ཆུ་ནད་བསྐོལ། །སྨན་ཁུ་བཞི་ཆ་ལུས་པ་རུ། །དེ་དང་མཉམ་པའི་ཞུན་མར་དང་། །སྨན་ནི་འདི་རྣམས་དང་བཅས་བསྐོལ། །ཀྱི་ལྕེ་བ་དང་པར་པ་ཏ། །ཤ་རི་བ་གཉིས་ཙནྡན་དང་། །ཏིག་ཏ་དང་
ནི་པུ་ཙེ་ཤེལ །བ་ཐ་དང་ནི་བཅས་པ་དང་། །བལ་བུ་དང་ནི་པུ་ཤེལ་ཙེ། །ཨུ་ཏྤལ་སྔོན་པོ་ཤུག་པ་དང་། །བི་པི་ལིང་རྩ་བྱི་དང་ག །ཏེ་ཛོ་བ་ཏི་ཅི་ཏྲ་ཀ །བོང་ང་ཧ་ཏི་པི་པི་ལིང་། །དུག་མོ་ཉུང་ཤུ་ནས་ཁོན་དང་། །སེར་པོ་གཉིས་དང་པི་པི་ནིང་། །ན་ཡི་ཤམ་དང་