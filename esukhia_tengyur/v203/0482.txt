ཡན་ཏི་ཏྲ་བན་ཏི། །དོང་ཀ་ནིམ་པོ་འུ་ཏི་ཀ། །དེ་བཞིན་ག་པུར་སླེ་ཏྲེས་དང་། །དེ་བཞིན་སཔྟ་པ་རྞི་དང་། །མ་ཧཱ་ནི་མ་པའི་འབྲས་བུ་དང་། །ནས་དང་རྒྱ་ཤུག་ཀུ་ལད་དང་། །འདི་ནི་འཇམ་རྩིའི་སྨན་སྡེ་ཚེན། །འདི་དག་ཐམས་ཅད་བསྡུས་ནས་ནི། །ཆུ་བྲེ་བཞི་ནང་མེ་ཆུང་ལ། །
ལེགས་པར་བཙོས་པའི་སྲང་བརྒྱ་ནི། །རྟ་ནི་མཆོག་གྱུར་པ་ལ་གཏང་། །བར་མ་རྣམས་དང་ཆུང་ངུ་ལ། །བཞི་བཅས་ཕྲི་བ་གཏང་བར་བྱ། །སྨན་ཁུ་དེ་ནི་བླངས་ནས་ཀྱང་། །བཞི་ཆ་ལུས་ཀྱི་བར་དུ་བསྐོལ། །ཡུངས་ཀར་ཤ་ར་པུཥྤ་དང་། །པི་པི་ལིང་དང་བཅའ་ལྒ་
དང་། །ན་ལེ་ཤམ་དང་བྱི་དང་ག །ས་ར་ལ་དང་ཐང་ཤིང་དང་། །སུག་སྨེལ་རུ་རྟ་ཧ་རེ་ཎུ། །བྱ་བྲ་ན་ཁ་ཤ་མ་དང་། །ཧ་ཏི་པི་པི་ལིང་རྩ་བ། །དེ་བཞིན་ཡུངས་ཀར་སེར་པོ་དང་། །པུ་ཙེ་ཤེལ་དང་བོང་བ་དང་། །དེ་བཞིན་དུ་ནི་ག་རུ་རྣམས། །ཆང་དང་ཏིལ་མར་གཅིག་དང་ནི། །
དེ་བཞིན་ལན་ཚྭ་རྣམས་དང་ནི། །པོ་སོན་ཆ་དང་གཞན་ཡང་ནི། །འབྲས་བུ་གསུམ་ཡང་གཞུག་པར་བྱ། །དེ་ནི་གཅིག་ཏུ་བསགས་ནས་ཀྱང་། །མཁས་པ་ཡིས་ནི་གནས་སྐབས་སུ། །རྟ་ནི་ལྟོགས་པར་གྱུར་པ་ལ། །ནི་རུ་ཧ་ནི་གཏང་བར་བྱ། །ལྒང་པ་ཚ་དང་ཁ་ར་པའི། །
ཁུ་བ་ལ་ནི་སྦངས་ཏེ་གཏང་། །རྟ་ཡི་ནད་དང་ཚེ་དང་ནི། །གོམས་དང་སྟོབས་དང་དུས་ཚོད་རྣམས། །ལེགས་པར་བརྟགས་ལ་བཞག་ནས་ཀྱང་། །སྨན་གྱི་སྦྱོར་བ་ལེགས་པར་གཏང་། །ལོ་གསུམ་ལོན་པ་ནི་རུ་ཧ། །སྲང་ལྔ་ཡོངས་སུ་གཏང་བར་བྱ། །རྟེའུ་དང་རྒན་དང་
གཞོན་ནུ་ལ། །བཞི་ཆར་དབྱེ་བས་སྦྱང་པར་བྱ། །མཆོག་ལ་སྨན་ཁུ་བྲེ་དོ་སྟེ། །བར་མ་ལ་དེ་བཞི་ཆ་བྲི། །ཆུང་ངུ་ལ་ནི་དེ་ཡི་ཕྱེད། །འདི་ནི་ཚད་ཀྱི་ངེས་པ་ཡིན། །དང་པོར་རེག་ན་བདེ་བ་དང་། །དེ་བཞིན་རྣོ་བྲོ་ཚ་བྲོ་གཏང་། །ནད་ཀྱི་ཚུལ་ནི་བརྟགས་ནས་ཀྱང་། །
གོང་ནས་གོང་དུ་སྐྱེད་པར་བྱ། །དེ་ནས་ནད་ནི་མ་གདུངས་དང་། །གནས་གསུམ་དག་ཀྱང་རྗེས་བརྟགས་ལ། །ནད་ཀྱི་ཚུལ་ལས་ཅི་རིགས་པར། །སྨན་གྱི་སྦྱོར་བ་བྱས་པ་ཡིན། །ནི་རུ་ཧ་ཡི་རྗེས་ཐོགས་ལ། །འོ་མའི་འཇམ་རྩི་བདེ་སྐྱིད་ཡིན། །ཁ་ར་སྦྲང་རྩི་མར་