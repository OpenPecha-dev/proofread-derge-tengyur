ཕྲིན་མནོས་ཏེ་ཕར་བསྐྱལ་བ་དང་། ཕྱིར་བསྐྱལ་བ་མ་བྱས་ན་ཉེས་པ་སྦོམ་པོ་གཅིག་ཏུ་འགྱུར་རོ། །ཕྲིན་མནོས་ཏེ་ཕར་བསྐྱལ་ལ་ཕྱིར་མ་བསྐྱལ་ན་ཉེས་པ་སྦོམ་པོ་གཉིས་སུ་འགྱུར་རོ། །ཕྲིན་མནོས་ཏེ་ཕར་ཡང་བསྐྱལ་ཕྱིར་ཡང་བསྐྱལ་ལ་དེ་
གཉིས་མ་ཕྲད་ན་ཉེས་པ་སྦོམ་པོ་གསུམ་དུ་འགྱུར་རོ། །མ་ནིང་དང་ཟ་མ་ལ་སོགས་པ་ལྟ་བུ་ཕྲད་པ་མེད་པའི་སྨྱན་བྱེད་ན་ཉེས་པ་སྦོམ་པོའོ། །ཁྱོ་ཤུག་སྔར་ཁ་དུམ་པ་ལ་སོགས་པ་ལྟ་བུ་མི་མཐུན་པ་མཐུན་པར་བསྒྲུབས་པ་མེད་པའི་སྨྱན་བྱེད་ན་ཉེས་པ་སྦོམ་པོའོ། །དགེ་སློང་
མང་པོ་དགེ་འདུན་དུ་གྱུར་པས་ཀྱང་བསྐྲད་པར་བྱ་བའི་ཡུལ་ཅིག་ལ་སྨན་གྱི་སྦྱོར་བ་བྱེད་ན་བྱེད་པ་པོ་རེ་རེའི་རྒྱུད་ལ་ཉེས་པ་སྦོམ་པོ་གཅིག་གམ་གཉིས་སམ་མང་པོ་ཅི་རིགས་པར་འགྱུར་རོ། །དགེ་སློང་གཅིག་གིས་སྤྲད་པར་བྱ་བ་མང་པོ་དག་གི་ཡུལ་ལ་སྨྱན་བྱེད་ན་སྤྲད་པར་བྱ་བ་རེ་
རེའི་རྒྱུད་ལ་ཉེས་པ་སྦོམ་པོ་གཅིག་གམ་གཉིས་སམ་མང་པོ་ཅི་རིགས་པར་འགྱུར་རོ། །མཛའ་ན་མོ་དང་སྨད་འཚོང་མ་ལ་སོགས་པ་བུད་མེད་མི་དབང་བ་དང་། གླ་མེད་པར་སྔར་ལན་བཞི་ཡན་ཆད་ཕྲད་པ་ནི་མི་མཐུན་པ་མཐུན་པར་བསྒྲུབ་པ་མ་ཡིན་པས་དེ་དག་ལ་ཉེས་པ་སྦོམ་
པོའོ། །ཆུང་མ་དང་པོ་གསུམ་གྱི་འཐབས་པའི་ཚིགས་བར་མ་གཉིས་དང་། ཆུང་མ་ཐ་མ་བཞིའི་འཐབས་པའི་ཚིགས་བདུན་ཆར་གྱི་སྦྱོར་བ་ལ་ཉེས་པ་སྦོམ་པོའོ། །མངལ་ན་གནས་པ་དང་མེད་པ་དང་ངེས་པ་དང་མི་བསྟེན་པ་དང་ཉོས་པ་དང་མཐུན་པ་དང་བདག་གི་སྨྱན་བྱེད་ན་
ཉེས་པ་སྦོམ་པོའོ། །སྐད་སྦྱར་བ་ཉིད་སྟོན་པ་དང་འཐབ་ཀྲོལ་གྱིས་འཕྲོག་ཏུ་འཇུག་པ་དང་། ཆུང་མའམ་བུད་མེད་ཆེ་གེ་མོ་ཞིག་ཉོས་ཤིག་ཅེས་ཟེར་ན་ཉེས་པ་སྦོམ་པོའོ། །བྱིན་པ་ལས་དོར་བྱས་པ་སྤྲད་པ་དང་། ཆོས་ཀྱི་ཕུང་པོ་སྔོན་དུ་བཏང་སྟེ་བོས་པ་དང་། དོན་གཞན་
དང་ལྡན་པས་བོས་ཏེ་ཕྲད་ན་ཉེས་པ་སྦོམ་པོའོ། །མི་མ་ཡིན་པའི་འགྲོ་བ་ལ་ཉེས་པ་སྦོམ་པོའོ། །ཕོའམ་མོའམ་གཉིས་ཀ་མི་མ་ཡིན་པར་གྱུར་ན་ཡང་ཉེས་པ་སྦོམ་པོའོ། །རང་བཞིན་ཉམས་པ་ལ་ཉེས་པ་སྦོམ་པོའོ། །ཐ་མལ་པར་གནས་པ་ལས་ཕྲིན་བླངས་ཏེ་ཐ་མལ་པར་