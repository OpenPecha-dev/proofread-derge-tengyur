ཉེས་པ་སྦོམ་པོའོ། །སྟེང་མ་གཡོགས་པ་ཞིག་བྱའོ་སྙམ་པས་མཐར་ཐུག་པ་ལ་ཉེས་པ་སྦོམ་པོའོ། །དུ་མའི་དོན་དུའམ་གཉིས་ཀྱི་ཕྱིར་རམ་མང་པོའི་ཕྱིར་བྱེད་དུ་བཅུག་པའི་མཐར་ཐུག་པ་ལ་ཉེས་པ་སྦོམ་པོའོ། །མ་བསྐོས་པར་བྱེད་དུ་འཇུག་ན་ཉེས་པ་སྦོམ་
པོའོ། །གང་ཟག་རང་གི་ས་གཞི་དང་ཡོ་བྱད་ཀྱིས་བྱེད་དུ་འཇུག་ན་ཉེས་པ་སྦོམ་པོའོ། །མི་མ་ཡིན་པ་ལས་བཙལ་བའི་ས་གཞི་དང་ཡོ་བྱད་ཀྱིས་བྱེད་དུ་འཇུག་ན་ཉེས་པ་སྦོམ་པོའོ། །གཞན་ཞིག་གནས་དེ་བྱེད་པའི་ཞལ་ཏ་བྱེད་ན་རང་བཞིན་མི་མཐུན་པའི་ཞལ་ཏ་བྱེད་པ་ཡིན་པས་ཉེས་པ་
སྦོམ་པོའོ། །དགེ་སློང་འགྲོ་བ་གཞན་གྱི་རྣམ་པ་བསྟེན་པ་ན་དགེ་སློང་གི་འདུ་ཤེས་མེད་པ་ལ་ཉེས་པ་སྦོམ་པོའོ། །དངོས་གཞི་ལ་སྦྱོར་བ་ཇི་སྙེད་བྱས་པ་རེ་རེ་ལ་ཉེས་པ་སྦོམ་པོ་རེ་རེར་འགྱུར་རོ། །སྦྱོར་བའི་སྦྱོར་བའི་ལྟུང་བ་ནི་ཁང་པའི་དགེ་འདུན་ལྷག་མའི་བྱ་བར་བརྩམས་
ནས་ཇི་སྲིད་དུ་སྦྱོར་བ་ལ་མ་ཐུག་གི་བར་དུ་ཉེས་བྱས་སོ། །མ་ཟིན་པར་སྦྱོར་བ་བཏང་སྟེ། ཡང་རང་བཞིན་གཞན་གྱིས་རྗེས་སུ་བསྒྲུབ་པ་ལ་ཉེས་བྱས་སོ། །གཞི་བཙལ་ནས་མི་བྱེད་ན་ཉེས་བྱས་སོ། །ཁང་པ་བསྟན་པ་གསོལ་ནས་མི་བྱེད་ན་ཉེས་བྱས་སོ། །དུད་འགྲོ་ལས་
བཙལ་བའི་ས་གཞི་དང་ཡོ་བྱད་ཀྱིས་བྱེད་དུ་འཇུག་ན་ཉེས་བྱས་སོ། །བཙལ་བའི་ཡན་ལག་དང་ཚད་ལས་ལྷག་པའི་ཡན་ལག་གཉིས་མེད་ན་མི་རུང་བ་དང་རྩོད་པ་དང་བཅས་པ་དང་བརྩམ་དུ་མི་རུང་བ་དང་གཞི་བསྟན་པ་མ་གསོལ་བ་དང་། གཅིག་གི་དོན་ཞེས་བྱ་བའི་ཡན་
ལག་དེ་དག་ཐམས་ཅད་ལས་འདས་ཀྱང་རུང་ཁ་ཅིག་ལས་འདས་ཀྱང་རུང་འགའ་ལས་འདས་ཀྱང་རུང་སྟེ། མཐར་ཡང་ཉེས་བྱས་སུ་འགྱུར་ལ་སྔར་ཡང་ཉེས་བྱས་སོ། །ཁ་ཅིག་ན་རེ་མཐར་སྦོམ་པོ་ཞེས་ཟེར་བ་ཡང་ཡོད་དོ། །སྦྱོར་བའི་ལྟུང་བ་ལ་སྦྱོར་བ་ཐ་དད་པ་ཇི་སྙེད་བྱས་པ་རེ་རེ་
ལ་ཉེས་བྱས་རེ་རེར་འགྱུར་རོ། །ལྟུང་བ་མེད་པ་ནི་སྤྱོད་ལམ་བཞིའི་སྣོད་མ་ཡིན་པ་ལ་ཉེས་པ་མེད་དོ། །བྱས་པ་རྙེད་པ་དང་བྱས་པ་ལ་ལོངས་སྤྱོད་པ་དག་ལ་ལྟུང་བ་མེད་དོ། །རྙིང་པ་འཆོས་པ་ལ་ལྟུང་བ་མེད་དོ། །ལས་དང་པོ་པ་དང་སྨྱོས་པ་དང་སེམས་འཁྲུགས་པ་དང་ཚོར་བ་