གཡུལ་ཉེ་འཁོར་གཅིག་པ་དང་། གཡུལ་ཉེ་འཁོར་ཐ་དད་པ་དང་། གཡུལ་རབ་ཏུ་མང་པོ་ཉེ་འཁོར་གཅིག་པ་དང་། གཡུལ་རབ་ཏུ་མང་པོ་ཉེ་འཁོར་ཐ་དད་པ་དང་། གཡུལ་གྱི་ཚོམས་ཉེ་འཁོར་གཅིག་པ་དང་། གཡུལ་གྱི་ཚོམས་ཉེ་འཁོར་ཐ་དད་པ་དང་། གཡུལ་གྱི་ཚོམས་
རབ་ཏུ་མང་པོ་ཉེ་འཁོར་གཅིག་པ་དང་། གཡུལ་གྱི་ཚོམས་རབ་ཏུ་མང་པོ་ཉེ་འཁོར་ཐ་དད་པ་དང་། གྲུ་ཉེ་འཁོར་གཅིག་པ་དང་། གྲུ་ཉེ་འཁོར་ཐ་དད་པ་དང་། གྲུ་རབ་ཏུ་མང་པོ་ཉེ་འཁོར་གཅིག་པ་དང་། གྲུ་རབ་ཏུ་མང་པོ་ཉེ་འཁོར་ཐ་དད་པ་དང་། ཤིང་རྟ་ཉེ་འཁོར་གཅིག་པ་དང་། ཤིང་རྟ་ཉེ་འཁོར་ཐ་དད་པ་
དང་། ཤིང་རྟ་རབ་ཏུ་མང་པོ་ཉེ་འཁོར་གཅིག་པ་དང་། ཤིང་རྟ་རབ་ཏུ་མང་པོ་ཉེ་འཁོར་ཐ་དད་པ་དང་། ཤིང་ལྗོན་པ་ཉེ་འཁོར་གཅིག་པ་དང་། ཤིང་ལྗོན་པ་ཉེ་འཁོར་ཐ་དད་པ་དང་། ཤིང་ལྗོན་པ་རབ་ཏུ་མང་པོ་ཉེ་འཁོར་གཅིག་པ་དང་། ཤིང་ལྗོན་པ་རབ་ཏུ་མང་པོ་ཉེ་འཁོར་ཐ་དད་པ་དང་། ཀུན་དགའ་ར་བ་ཉེ་
འཁོར་གཅིག་པ་དང་། ཀུན་དགའ་ར་བ་ཉེ་འཁོར་ཐ་དད་པ་དང་། ཀུན་དགའ་ར་བ་རབ་ཏུ་མང་པོ་ཉེ་འཁོར་གཅིག་པ་དང་། ཀུན་དགའ་ར་བ་རབ་ཏུ་མང་པོ་ཉེ་འཁོར་ཐ་དད་པ་དང་། ལམ་དུ་འགྲོ་བ་ལ་སོགས་པ་དང་། ཐད་ཀར་འགྲོ་བ་ལ་སོགས་པ་དང་། མཚམས་གཞན་དག་གི་གནས་སུ་ཐུན་མོང་དང་།
ཐུན་མོང་མ་ཡིན་པའི་བྱེ་བྲག་གིས་དགེ་སློང་ཆོས་གོས་དང་མི་འབྲལ་བ་དང་། འབྲལ་བའི་ལྟུང་བ་ཉིད་རྣམ་པར་གཞག་པའི་བྱེ་བྲག་རྒྱ་ཆེར་བསྟན་ཏོ། །ཁྱིམ་གཅིག་དང་ལྡན་པའི་གྲོང་ལ་སོགས་པ་ཇི་སྐད་སྨོས་པ་དེ་དག་ལ། ལས་ཀྱི་མཚམས་རྣམས་བཅད་པ་དང་། རྩིག་པ་དང་། རིབ་མ་དང་། འོབས་ཀྱིས་
བསྐོར་བ་ལ་སོགས་པ་དང་། ཆུ་ཀླུང་དང་། ངམ་གྲོག་དང་། ནམ་མཁས་ཆོད་པ་ལ་སོགས་པ་མཚམས་བྱས་པ་ལ་ནི་མཚམས་གནས་ཀྱི་མཐའོ། །མཚམས་མ་བྱས་པ་ལ་ནི་བདག་པོ་གཅིག་པ་ཉིད་མ་ཡིན་པའི་བར་གྱི་མཚམས་རྣམས་ནི་ཐ་དད་པ་ཉིད་དོ། །བདག་པོ་ནོར་ལས་དད་པ་ཐ་དད་པ་དང་། ལྟ་བ་ལས་
དད་པ་ཐ་དད་པ་རྣམས་ཀྱི་བར་གྱི་མཚམས་རྣམས་ཀྱང་ཐ་དད་པ་ཉིད་དོ། །བདག་པོ་ཆོས་འདི་པ་དང་ཆོས་གཞན་པ་དག་ནི་ལྟ་བ་ལས་དད་པ་ཐ་དད་པ་ཉིད་ཡིན་པས་དེ་དག་གི་བར་གྱི་མཚམས་རྣམས་ཀྱང་ཐ་དད་པ་ཉིད་དོ། །བདག་པོ་ཕ་དང་བུ་ནོར་ཐ་དད་པ་དག་གིས་ནོར་ལས་དད་པ་ཐ་དད་པ་ཉིད་ཡིན་པས་