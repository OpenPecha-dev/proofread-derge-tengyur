པོ་འདི་རྒྱ་དཔེ་ལས་བོད་སྐད་དུ་བསྒྱུར་ཡོད་པ་སླར་ཡང་རྒྱ་བོད་ཀྱི་ཡི་གེ་ཁུངས་བཙུན་པའི་རིགས་རྙེད་ན་མཁས་པ་རྣམས་ཀྱིས་ལེ་ཚན་འདི་རྣམས་ལ་དག་མི་དག་གི་དཔྱད་པ་མཛད་དགོས་ཡོད་ཅིང་། རྣམ་དཔྱོད་ཀྱི་རྩལ་དང་ལྡན་པ་རྣམས་ལ་སྐད་ཤན་སྦྱར་ཡོད་པ་འདི་བློ་
བསྐྱེད་ཤིན་ཏུ་ཆེ་བ་འོང་འདུག་པས། པར་དུ་བརྐོས་ཤིང་མཆན་བུ་རྣམས་བརྐོས་ཚེ་གླེགས་བམ་རྫོག་པོར་སོང་དོགས་པས། རྡུལ་ཁྲོད་དུ་གཡོ་འགུལ་མེད་པར་འཇོག་པ་རྣམས་ལ་མཆན་གྱིས་དགོས་པ་མེད་ཅིང་། བློ་གྲོས་དང་བརྩོན་པར་ལྡན་པ་རྣམས་ཀྱིས་མཆན་བུ་རྣམས་སླར་བྲིས་ཆོག་པའི་
དབང་དུ་བྱས་ཏེ་པར་གྱི་མ་དཔེའི་སྟ་གོན་བྱས་པ་བཞིན། ས་སྐྱོང་ཕྱག་མཛོད་ཕྲིན་ལས་རྒྱ་མཚོས་བཀོད་པས་ཁྱབ་པར་བྱས་ནས་ཞུས་དག་པ་རབ་འབྱམས་པ་དགེ་འདུན་ཆོས་འཕེལ། ལོ་ཙཱ་བ་ཀུན་དགའ་དབང་ལྡན། པར་ཡིག་པ་བྱམས་གླིང་པ་ལེགས་ལྡན་སློབ་མར་བཅས་པ་བཞི་དང་། པར་
མཁན་མཁས་པ་ཡོན་བདག་ཚེ་རིང་སོགས་པར་མཁན་རྣམས་ཀྱིས་ལུས་ངག་ཡིད་གསུམ་འབད་པས་བསྒྲིམས་ཏེ། ཁྲོ་མོ་ཞེས་པ་ཤིང་ཕོ་འབྲུག་ལོའི་ཟླ་བ་ལྔ་པའི་ཚེས་ལྔ་རེས་གཟའ་ཕུར་བུ་དང་སྐར་མ་རྒྱལ་གྱི་འགྲུབ་སྦྱོར་ཡོད་པའི་ཉིན་དབུ་བཙུགས། ཤིང་མོ་སྦྲུལ་གྱི་ལོའི་ཐ་སྐར་
གྱི་ཟླ་བའི་ཚེས་བཅོ་ལྔ་ལ་ལེགས་པར་གྲུབ་པའི་དགེ་བས་ལུས་ཅན་མཐའ་དག་རྣམ་འདྲེན་བུ་རམ་ཤིང་པ་སློབ་པ་ལམ་གྱི་གནས་སྐབས་ཀྱི་མཛད་པ་དང་མཚུངས་པར་བསླབས་ཏེ་འབྲས་བུ་ཆོས་གཟུགས་ཀྱི་སྐུ་མངོན་དུ་བྱེད་པའི་དགའ་སྟོན་ལ་སྤྱོད་པར་གྱུར་ཅིག། །།འདིའི་ལེགས་སྦྱར་སྐད་ལ་ཡི་
གེ་པས་བསླད་པའི་འབྲུ་ནོར་མང་དུ་མཆིས་པ་པར་དུ་འཁོད་སྐབས་ཁོ་བོས་དབུ་ནས་ཡིག་ལྡེབ་བཞི་བཅུ་སྐོར་ཙམ་བཅོས་ཟིན་མཚམས། ས་སྐྱོང་བསྟན་པ་ཚེ་རིང་དཔོན་བློན་དག་སྣང་ཧ་ཅང་འབྱམས་ཆེས་པས། པོ་ཏ་ལའི་ཕྱི་མོ་འདི་མཁས་པ་མང་པོས་ཞུས་དག་བྱས་པའི་པར་ཡིག་ཡིད་ཆེས་ཡིན་པས་མ་
དག་པ་ཡོད་པ་མི་སྲིད་པས་བཟོ་བཅོས་མ་བྱེད་ཅེས་བཀའ་ལུང་ལན་གཉིས་ཀྱང་སྩལ་བས་འཆོས་དབང་མ་བྱུང་བར་རང་སོར་བཞག་པ་ཡིན་པས། སླན་ཆད་བློ་གྲོས་ལྡན་པ་དག་གིས་ཞུ་དག་བྱེད་པ་བྱུང་ན་བསྟན་པའི་བྱི་དོར་བྱས་པར་འགྱུར་བས་དགོངས་པར་འཇོག་མཛོད། ཅེས་པའང་ཚུལ་རིན་གྱིས་གླེང་བའོ།། །།