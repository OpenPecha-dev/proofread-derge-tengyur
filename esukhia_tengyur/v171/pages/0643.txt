གཞན་ལས་ཁྱད་དུ་འཕགས་སོ།། །།རྒྱལ་བའི་རྟོགས་བརྗོད་སྙན་ངག་ཆེན་པོ་དཔག་བསམ་འཁྲི་ཤིང་ཞེས་བྱའི་བསྟན་བཅོས་སྐད་གཉིས་ཟུང་དུ་སྦྱར་བ་འདིར། །ཡི་གེ་པ་དང་དག་བྱེད་པ་ཡི་སྐྱོན་ལས་ཡིག་འབྲུ་ལྷག་ཆད་བརྡ་ནོར་འཁྲུལ་པ་ཇི་
སྙེད་མཆིས་པ་རྣམས། །འདི་ཡི་སྐད་གཉིས་ཟུང་སྦྱར་ཐོག་མར་བྱེད་པོ་འཇིག་རྟེན་མིག་གྱུར་ཆོས་སྐྱོང་བཟང་པོ་ཞེས་བྱའི་དགེ་སློང་གིས། །ལེགས་སྦྱར་གཞུང་དང་སྡེབ་སྦྱོར་བསྟན་བཅོས་བོད་སྐད་བརྡ་ཡི་བསྟན་བཅོས་དང་བསྟུན་བློ་གྲོས་ཞིབ་མོས་དག་པར་བགྱིས།། །།
སྡེབ་སྦྱོར་རྒྱུན་ཆགས་གཉིས་པའི་ཆུ་རྒྱུན།
ནིམིཏཨུདཧརཻམརེཁཱབྻུཧཾསཱགརཀྵེཏྲཏཿཨཱནུརཛྱཱཉྩསཾཁྱེཎཔཱཤྱཱཔྲཏཱིཀུལརུཔམདྷསུཥྚཤབྡསྭརཾཔཱདཨརྠཻཀབིཤྭཱརཏཿསྭསྭབྷཱཥཱདྒིབེཤྦྲཧྨེབཱཀྲ།
མཚན་དཔེའི་རི་མོ་ངོ་མཚར་བཀོད་པ་རྒྱ་མཚོའི་ཞིང་གི་རྡུལ་སྙེད་གྲངས་ཀྱིས་མཐོང་ན་མི་མཐུན་མེད་པའི་སྐུ། །སྙན་འཇེབས་སྒྲ་དབྱངས་ཚིག་དོན་གཅིག་གིས་སྣ་ཚོགས་འགྲོ་བའི་རང་རང་སྐད་དང་དབང་པོར་འཇུག་པ་ཚངས་པའི་གསུང་།