རལ་གྲི་བལྟ། །དེ་ནི་ཡོངས་སུ་གྱུར་པ་ལས། །སྐར་མའི་ཕྲེང་བའི་འོད་འཕྲོ་བའི། །བགྲང་ཕྲེང་རྣམ་པར་བསྒོམ་པར་བྱ། །ཐོད་པ་ཁྲག་གིས་གང་བའི་དབུས། །གཡས་བརྐྱང་གིས་ནི་ཡང་དག་གནས། །བསྐལ་པའི་མེ་དང་མཚུངས་པ་ཡི། །འོད་ཟེར་འབར་བས་འཁོར་བའི་སྐུ། །ལྷ་
མོ་རལ་པ་གཅིག་མ་བསམ། །འཕྲོ་བའི་སྔགས་བཟླས་དེ་ནས་ནི། །བསམ་མེད་སྔགས་ཀྱི་ནུས་པ་ནི། །ཕྱེད་བཅས་ཡི་གེ་བཞི་པ་ཡིས། །འགྲོ་བ་གཡོ་ཞིང་དབང་བྱེད་དང་། །འབེབས་ཤིང་སྐྲག་མཛད་སངས་རྒྱས་གསུང་། །བསྒྲུབ་བྱའི་སྤྱི་བོར་རྐང་པ་དག །གཡས་བརྐྱང་ཞབས་ཀྱིས་ཀུན་ནས་
མནན། །དེ་བཞིན་པདྨའི་སྣོད་ལ་བསྒོམ། །རྣལ་འབྱོར་སྔགས་ནི་སྤྲོ་ཞིང་བཟླ། །སྔགས་གསུངས་པ་ལས་དངོས་གྲུབ་ནི། །ཡང་དག་ལྷ་མོས་རབ་ཏུ་རྟོགས། །དང་པོ་མེ་ཡི་ཤིང་རྟ་ཞོན། །ས་མཐའ་ཨཱི་ཡི་དབྱངས་ཀྱིས་བརྒྱན། །ཕྱི་ནས་ཟླ་ཕྱེད་ཐིག་ལེ་ཡིས། །དབུ་ཡི་སྟེང་དུ་ཡང་དག་བརྒྱན། །
གཉིས་པ་ཡང་ནི་དེ་བཞིན་ཏེ། །འོན་ཀྱང་ཎ་མཐའི་གཟུགས་ཀྱིས་དབྱེ། །ས་མཐའ་དེ་བཞིན་གསུམ་པ་ཡང་། །དྲུག་པའི་དབྱངས་དང་ཡང་དག་ལྡན། །སྔོན་མ་བཞིན་དུ་དབུ་ལ་མཛེས། །བཞི་པ་ཕཊ་ཀྱི་མཐའ་ཅན་ཏེ། །སྔགས་པས་སྔགས་འདི་བཟླས་པར་བྱ། །ཧྲཱིཾ་ཏྲཱིཾ་ཧཱུཾ་ཕཊ་འདི་བཞིན་ཞེས། །འཕགས་
མ་རལ་གཅིག་མའི་སྒྲུབ་ཐབས་རྫོགས་སོ།། {D3517}༄༅༅། །རྒྱ་གར་སྐད་དུ། ཨེ་ཀ་ཛཱ་ཊཱི་སཱ་དྷ་ནཾ། བོད་སྐད་དུ། རལ་པ་གཅིག་མའི་སྒྲུབ་ཐབས། རལ་པ་གཅིག་མ་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་གས་སྟོང་པ་ཉིད་དུ་བསྒོམས་པའི་རྗེས་ལ་སྣ་ཚོགས་པདྨའི་སྟེང་དུ་ཊཱཾ་ཡིག་
ཡོངས་སུ་གྱུར་པ་ལས་ཐོད་པའི་དབུས་སུ་ཧཱུཾ་ཡིག་ནག་པོ་ལས་སྤྲོ་ཞིང་བསྡུ་བ་སྔོན་དུ་འགྲོ་ཞིང་དེ་ཡོངས་སུ་གྱུར་པ་ལས་བཅོམ་ལྡན་འདས་རལ་པ་གཅིག་མ་ཡན་ལག་ཐམས་ཅད་གནག་པ། ཞལ་གཅིག་པ། ཕྱག་བཞི་པ། ཀུན་ནས་དམར་བའི་སྤྱན་གསུམ་པ། སྟག་གི་པགས་པའི་ན་བཟའ་
ཅན། དབུ་ལ་ཐོད་པའི་ཕྲེང་བ་ཅན། སྐྲ་ཁམ་པ་གྱེན་དུ་བརྫེས་ཤིང་མཆེ་བ་གཙིགས་པ། ལྗགས་བསྒྲིལ་བ། ལྟོ་བ་འཕྱང་ཞིང་ལག་འགྲོ་ནག་པོའི་རྒྱན་སྣ་ཚོགས་པ། ལོ་བརྒྱད་གཉིས་ལོན་པ་ལྟ་བུ། དཀར་འཛིན་མཐོ་ཞིང་མཁྲེགས་པ། དོ་ཤལ་དང་། དཔུང་རྒྱན་དང་། གཡེར་ཀ་དང་། མེ་ཏོག་གི་