བརྡར། དེ་སྟེང་གོ་ཡུ་གོང་བཞིན་བརྡར། དེ་སྟེང་དུ་སྣུམ་ཐིགས་གཅིག་བླུག །དེ་རྣམས་གོ་ཡུས་འདྲེས་པར་བརྡར་བའི་ཁུ་བ་མིག་གི་འབྲས་བུའི་སྟེང་དུ་མིག་སྨན་ལྟར་བཏབ་པའི་རྗེས་མིག་བཙུམས་ཏེ་སྲིན་བལ་ལ་སྣུམ་བསྐུས་པར་ཚྭ་ཞིབ་བཏབ་པ་སྲིན་བལ་གྱི་ཕྱི་ལ་སྦྱར་
མིག་གི་སྟེང་དུ་རྫས་རྣམས་ཕྱི་ལ་འོང་བ་བྱས་ཏེ་བཀབ་པས་ཕན་ནོ། །འདི་དག་ལག་ལེན་རྒྱ་གར་དབུས་འགྱུར་ཕ་ཏ་ཧའི་ཡུལ་གྲུ་ནས་འོངས་པའི་སྨན་པ་ད་ན་ད་ས་སྟེ། སྦྱིན་པའི་འབངས་ཞེས་པ་ལས་དར་མོ་མཚོ་བྱེད་ཀྱིས་རྙེད་པའོ། །ཏིག་ཏ་ཐང་ཐུན་ཙམ་ཞིག་ཆུ་གྲང་དཀར་
ཡོལ་གསུམ་གཉིས་ཙམ་གྱི་ནང་དུ་སྦངས་ལ་ཁ་གཅོད་རྒྱབ། སྐར་མ་མཐོང་སར་ས་རུབ་ནས་ནམ་ལངས་པར་བཞག །ཁུ་བ་ཐོན་ངེས་བྱས་པའི་རོ་མ་ཕོ། པི་པི་ལིང་ཆེ་ཆུང་འབྲིང་གསུམ་བཏགས་པའི་ཕྱེ་མ་བཏབ་ལ་ཞག་གསུམ་གྱི་བར་བཏུངས་པས་ནད་ཞི་བ་དང་། དེ་མིན་
ཚད་པ་རྙིངས་པའི་རིགས་ལ་ལན་བདུན་བཏང་བས་ཚད་པ་གསར་རྙིངས་ཐམས་ཅད་ལ་མི་ཕན་པ་མེད་དོ། །བུད་མེད་བུ་སྐྱེས་པའི་འོ་མ་ཐུར་མ་གང་ཙམ་ལ་རྒྱ་མཚོའི་ལྡུ་བ་ཞིབ་པར་བཏགས་པ་ཐུན་ཆུང་ངུ་ཞིག་བཏབ་ལ། མེ་ལ་འཇམ་ཙམ་བསྲོས་ལ་རྣ་བའི་ནད་ཟུག་མ་གྲག་
པར་བླུག་པས་ཕན། སྨན་ཆེན་སྲན་མ་ཙམ། ས་མུ་དྲ་ཕ་ལ་གཅིག་ཞིབ་བཏགས་ཕྱེ་མ་ནས་ཙམ་སྣག་ཁྲག་གང་འཛག་པའི་རྣག་རྣམས་སྲིན་བལ་གྱིས་ཕྱིས། དེ་རྗེས་མ་གྲག་པར་སྐམ་འདེབས་བྱས་པས་ཕན། ཙི་ཏྲ་ཀའམ་ཙི་ཏ་ཞིབ་པར་བཏགས་པ་ཐུན་གསུམ་ཙམ་ཆུ་དཀར་
ཡོལ་ཕྱེད་ཙམ་གྱི་ནང་དུ་སྦང་སྟེ་ཁུ་བ་བཙགས་པའི་ཁར་འབུ་སྐྱོགས་མེར་བསྲེགས་པའི་ཐལ་བ་དཀར་པོ་ཐུན་གཅིག་བཏབ་པས་ཆུ་དེ་དམར་པོར་འགྲོ་དེ་བཏུངས་ན་མཆིན་པ། མཚེར་པ། ཕོ་བ་སོགས་ལ་བད་རླུང་གིས་སྦོས་ཏེ་ནད་ཟུག་བྱེད་པ་ལ་ཕན་ཞིང་ཁ་དོག་དམར་སེར་དུ་འགྲིམ་འོང་དུ། ཟས་སྤྱོད་རྩམ་
པ་ཇ་འབྲས། གྲོ་བག་མ་གཏོགས་གཞན་མའི་རིགས་འཛེམ་སྨན་ཞག་གསུམ་བར་བསྟེན་དགོས། འུ་སུ་དང་འཇག་མ་རྙིངས་པ་ཆ་མཉམ་ནུབ་གཅིག་སྦངས་པའི་ཁུ་བ་བཙགས་པར་བྱེ་དཀར་ཆ་གཅིག་བཏབ་པ་བཏུངས་པས་ཆུ་ལམ་ཚ་ཤར་བྱེད་པ་དང་ས་བོན་དཀར་དམར་འཛག་པ་ལ་པན་ནོ།།