བ་བྱེད་པ་མང་། །ཚིག་རྩུབ་ཀྱིས་ནི་མི་སྙན་ཐོས། །མང་པོའང་ངན་པ་སྨྲ་བར་འགྱུར། །འཁྱལ་པ་ཡིས་ནི་དོན་མི་རྙེད། །བདག་ལའང་རྐྱལ་པ་བྱེད་པར་འགྱུར། །བརྣབ་སེམས་ཡིད་ཀྱི་རེ་བ་འཇོམས། །གནོད་སེམས་འཇིགས་པ་སྦྱིན་པར་བྱེད། །ལོག་པར་ལྟ་བས་ལྟ་ངན་ཉིད། །
ཆང་གིས་འཇིག་རྟེན་མྱོས་འགྱུར་ཏེ། །ནོར་ཤོར་དོན་རྣམས་ཡལ་བ་དང་། །བྱ་བ་མ་ཡིན་ཐམས་ཅད་བྱེད། །དེས་ན་ཆང་ནི་ཚོད་ཟིན་བྱ། །ཞེས་འབྱུང་ངོ་། །མི་ཆོས་བཅུ་དྲུག་ནི། དཀོན་མཆོག་གསུམ་ལ་གཅིག་ཏུ་དད། །དགེ་སྦྱོང་འཛིན་ཅིང་བྲམ་ཟེར་འཛིན། །དྲང་ཞིང་དྲང་བའི་རང་བཞིན་ཅན། །བྱས་
གཟོ་བྱས་ལ་ཕན་འདོགས་དང་། །ཕ་དང་མར་ནི་འཛིན་པ་དང་། །རིགས་ཀྱི་རྒན་རིམས་གུས་པར་བྱེད། །ཚེས་གྲངས་རྒྱུད་ལ་མཁས་པ་དང་། །དུས་ཚིགས་གསོ་སྦྱོང་བྱེད་པ་དང་། །བྲེ་སྲང་འཇལ་ལུགས་གཡོ་སྒྱུ་མེད། །ཕན་ཚུན་འགྲན་སེམས་གནོད་མི་བྱེད། །འདི་ཆེད་ཕྱི་མ་བསྙོམས་ནས་སྤྱོད། །
དགེ་བཅུའི་སྟེང་དུ་འདི་བསྣན་ཏེ། །ཚུལ་བཞིན་བསྲུངས་ན་ལྷ་མི་ཡི། །ལུས་ཐོབ་དོན་ཡོད་ཆུད་མི་ཟ། །དེ་ཕྱིར་ཐུབ་པ་ཆེན་པོ་ཡིས། །འཇིག་རྟེན་པ་ཡི་ཡང་དག་ལྟ། །ཆེན་པོ་སུ་ལ་ཡོད་གྱུར་པ། །དེ་ནི་ཚེ་རབས་སྟོང་དག་ཏུ། །ངན་འགྲོར་ལྟུང་བར་མི་འགྱུར་རོ། །ཞེས་འབྱུང་། རྟག་ཏུ་བསམ་
པ་བཅུ་ནི། ངེས་པར་འཆི་བསམ་ལས་ཀྱི་བསགས་པ་བགྲང་། །དཀོན་མཆོག་གསུམ་བསྟེན་ངོ་བོ་གཉིས་མེད་མོས། །བྱང་ཆུབ་སེམས་བརྟན་ཐེག་ཆེན་ཞུགས་ལ་བྱམས། །རྟགས་བསམ་དོན་ཆེན་དཔལ་གྱི་ཕྲེང་བས་བསྔགས། །ཞེས་མདོ་སྡེ་དཔལ་ཕྲེང་ལས་འབྱུང་སྟེ། རྟག་ཏུ་བསམ་
པ་བཅུ་པོ་འདི་དག་དང་ལྡན་ན་ཡོན་ཏན་ཅི་འཐོབ་ཅེ་ན། ཡང་མདོ་དག་ལས། དུས་གསུམ་རྒྱལ་བ་རྣམས་ཀྱིས་འདི་དགོངས་པས། །དུག་གསུམ་སྐྱེ་བའི་ལྗོན་པ་རྩ་ནས་བཅད། །ཉོན་མོངས་བུད་ཤིང་སྐམ་པོ་ཚང་ཚིང་ལ། །ཡེ་ཤེས་མེ་སྟག་རང་རིག་གསལ་འབར་བ། །བློ་ལས་བྱུང་ནས་ཐལ་བ་
བཞིན་དུ་བསྲེགས། །བདུད་བཞིའི་དམག་དཔུང་གཡུལ་བཟློག་བཀན་ཕུབ་ནས། །བདུད་ཀྱི་གནས་ཁང་ཀུན་གཞི་གཏན་ནས་བླངས། །དེ་དག་ཕྱིན་ཆད་ང་ནི་རྒྱལ་བ་མངོན་ཕྱུང་སྟེ། །ལྷ་མི་ཀུན་གྱི་བདེ་སྟོན་དཔལ་གྱི་སྡོང་པོ་དང་། །རྟག་ཏུ་བསམ་པར་བྱ་བ་བསམས་པས་ན། །དེ་ཕྱིར་སངས་རྒྱས་