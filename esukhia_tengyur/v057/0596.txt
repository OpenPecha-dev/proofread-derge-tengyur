པ་ཡིན་ཏེ། དཀོན་མཆོག་གསུམ་ལ་གནོད་པར་བྱེད་པའི་སྡིག་པ་ཅན་དུ་གྱུར་པའི་སེམས་ཅན་མཐོང་ན་སྙིང་རྗེ་བསྐྱེད་དེ། དེ་དག་གཟིར་བར་བྱ་བའི་སྦྱོར་བས་དེ་གསད་པར་བྱའོ། །ཆོས་སམ་ཡང་ན་ཆོས་མིན་པ། །ཞེས་བྱ་བས་ཆོས་ནི་དགེ་བ་བཅུའོ། །ཆོས་མ་ཡིན་པ་ནི་མི་དགེ་བ་བཅུའོ། །ཆོས་ཐམས་
ཅད་རང་བཞིན་གྱིས་ནི་འོད་གསལ་བ་ཞེས་བྱ་བ་ནི་མངོན་དུ་བྱས་ཤིང་དགའ་བ་སྟེ། དེར་སྣང་བ་ཙམ་དུ་བསྒྲུབ་པར་བྱ་བ་བསམས་ནས། སྣང་བ་ཙམ་དེ་ཧཱུཾ་ཞེས་བྱ་བ་བསྒོམས་པའི་རྡོ་རྗེས་གཞིག་པར་བྱའོ། །གདུལ་དཀའ་བའི་སེམས་ཅན་གང་ཞེས་བྱ་བ་ནི་ཡིད་ཀྱི་མངོན་པར་འདུ་བྱེད་པའི་བཏང་སྙོམས་ཀྱིས་
གཟིར་བར་བྱ་བ་བསྟན་ཏོ། །སྦྱོར་བ་བཞི་པོ་དེ་ཡང་རྡོ་རྗེ་ཕྲ་མོ་བརྟན་པར་བྱས་ལ། རབ་ཏུ་སྦྱར་བར་བྱའོ། །རྡོ་རྗེ་དབྱིབས་ནི་བྲིས་ནས་ཀྱང་། །ཞེས་བྱ་བ་ནི། ནམ་མཁའི་ཕྱོགས་སུ་བསྒོམ་པར་བྱ་བ་ཉིད་ནི་གོ་སླའོ། །དེ་བཞིན་ཕྲ་མོའི་ཆོ་ག་ཡིས། །སྙིང་པོ་རྡོ་རྗེ་བསྒོམས་ནས་ཀྱང་། །ཞེས་བྱ་བ་ནི་
རྡོ་རྗེ་ཕྲ་མོ་བསྒོམས་ལ་འདི་བྱའོ་ཞེས་བྱ་བའི་དོན་ཏོ། །སྙིང་གར་རྡོ་རྗེ་སེམས་དཔའ་ནམ་མཁའ་ལ་སོགས་པའི་ཕྱོགས་སུ་བསྒོམ་པར་བྱ་སྟེ། ལྷག་མ་ནི་གོ་སླའོ། །དེ་ལྟར་ཕྱག་ན་རྡོ་རྗེ་བསྒོམས་པས་ཀྱང་ལྟུང་བར་འགྱུར་རོ། །སངས་རྒྱས་སུ་བསྒོམས་པས་ཀྱང་ལྟུང་བར་འགྱུར་རོ། །རྡོ་རྗེ་ཕྲ་
མོ་རབ་སྦྱར་བ། །ཞེས་བྱ་བ་ནི་རྡོ་རྗེ་ཕྲ་མོ་བསྒོམ་པར་བྱས་ལ་ཕྱིས་ཟླ་བའི་དཀྱིལ་འཁོར་དུ་བདག་ཉིད་བསྒོམས་ནས་བསྒྲུབ་པར་བྱ་བའི་སྟེང་དུ་ལྟུང་བར་བྱའོ། །བདག་ཉིད་ཟླ་བའི་རྡོ་རྗེར་བསམས་ནས། གང་གི་སྟེང་དུ་ལྟུང་བ་དེར་ལྟུང་བར་འགྱུར་རོ། །བདག་ཉིད་ཕྱག་ན་རྡོ་རྗེར་བསྒོམས་ནས་གང་གི་
སྟེང་དུ་ལྟུང་བ་དེར་ལྟུང་བར་འགྱུར་རོ། །བདག་ཉིད་སངས་རྒྱས་ཀྱི་གཟུགས་སུ་བསྒོམས་ནས། གང་གི་སྟེང་དུ་ལྟུང་བ་དེར་ལྟུང་བར་འགྱུར་རོ། །དེ་ནས་རྡོ་རྗེའི་རིགས་ཀྱི་ཆོས་ཀྱི་དཀྱིལ་འཁོར་གྱི་གསང་བའི་ཕྱག་རྒྱའི་ཡེ་ཤེས་བསླབ་བོ། །རྡོ་རྗེ་ཁྲོ་བོ་སྙོམས་ཞུགས་པས། །ཞེས་བྱ་བ་ནི། རང་གི་ཁྲོ་
བོ་སྙོམས་པར་ཞུགས་ཏེ་གནས་པའོ། །ཡིད་ཀྱིས་བསྒྲུབ་པར་བྱ་བའི་ལུས་ལ་བདག་ཉིད་ཞུགས་ལ། རང་གི་ལུས་ཀྱིས་ཡོངས་སུ་བསྐོར་བར་<བསེ་,བསྲེ་>བར་བྱའོ། །བསྒྲུབ་པར་བྱ་བ་གང་གི་མིང་ནས་བཟུང་བས་རྡོ་རྗེ་ཧཱུཾ་ཞེས་བརྗོད་ཅིང་རང་གི་ལུས་ཀྱིས་འཁྱུད་པས་གང་གི་མིང་སྨོས་པ་དེ་འཆི་བར་འགྱུར་རོ། །རྡོ་རྗེ་