ནི་ཧཱུཾ། ཨོཾ་བཛྲ་མ་ཀ་རེ་གྲ་ས་གྲ་ས་ཤཱི་གྷྲཾ་ཤཱི་གྷྲཾ་པྲ་བེ་ཤ་ཡ། བ་ཏ་ལཾ་བྷཀྵ་ཡ་བཛྲ་མ་ཀ་ར་དྷཱ་རི་ཎི་ཧཱུཾ་ཕཊ། ཅེས་བྱ་བས་ཁྱབ་འཇུག་ལ་སོགས་པ་ནས། ཆུ་ལྷའི་མཐར་ཐུག་པའི་བར་དུ་ཆུང་མ་དང་བཅས་པ་རིམ་པ་ཇི་ལྟ་བ་བཞིན་དུ་སྙིང་པོ་དང་རིག་པ་རྣམས་སུ་རིག་པར་བྱའོ། །ཨོཾ་སརྦྦ་བཛྲ་ག་མི་ནི་སརྦྦ་
བྷཀྵེ། སཱ་དྷ་གུ་ཧྱ་བཛྲི་ཎི་ཧཱུཾ་ཕཊ། ཅེས་བྱ་བས་འཇིགས་པ་ནས་བརྩམས་ནས་དཀའ་བཟློག་མའི་བར་དུ་རིག་པ་ཡིན་ནོ། །ཡང་ན་དྲག་པོ་ལ་སོགས་པ་གདན་ལས་ལུས་ཕྱེད་ཕྱུང་བ་ཕྱི་རོལ་གྱི་རྡོ་རྗེའི་རིགས་ཀྱི་ལྷ་རྣམས་བྲི་བར་བྱའོ། །དེ་སྐད་དུ་ཡང་རྡོ་རྗེ་རྩེ་མོ་ལས་དྲག་པོ་ལ་སོགས་པ་ལྷ་ཆེན་པོ་
རྣམས་ཀྱི་ཤར་ཕྱོགས་སུ་བདུད་རྩི་འཁྱིལ་པ་ལ་སོགས་པའི་ཁྲོ་བོ་རྣམས་དང་། ལྷོའི་ཕྱོགས་སུ་རྡོ་རྗེ་མྱོས་པ་ལ་སོགས་པ་ཚོགས་ཀྱི་བདག་པོ་རྣམས་དང་། རྡོ་རྗེ་ཐོ་བ་ལ་སོགས་པའི་ཕོ་ཉ་རྣམས་ནུབ་ཀྱི་ཕྱོགས་སུ་བྲན་གྱི་ཚོགས་རྣམས་ཁྱམས་ལ་བརྟེན་པ་བྱང་གི་ཕྱོགས་སུ་བྲི་བ་དང་། མ་མོའི་ཚོགས་
ཀྱང་བྲི་བར་བྱའོ་ཞེས་གསུངས་པས་དེ་ལ་ཐེ་ཚོམ་མི་བྱའོ། །དེ་ཁོ་ན་ཉིད་བསྡུས་པའི་རྒྱུད་ཆེན་པོ་འདི་ཉིད་ལས་ཀྱང་། བཅོམ་ལྡན་འདས་ཀྱི་རྩེ་མོ་རྡོ་རྗེ་དང་། ནོར་བུ་རིན་པོ་ཆེ་ལས་བྱས་པའི་ཁང་བུ་བརྩེགས་པ་ཐམས་ཅད་དུ་ཡོངས་སུ་བསྐོར་ཏེ་གནས་པ་ཡིན་ནོ་ཞེས་གསུངས་པ་ཡིན་ལ། ནང་
གི་དཀྱིལ་འཁོར་དུ་གནས་པར་ནི་མ་གསུངས་ཏེ། ཕྱི་རོལ་གྱི་རྡོ་རྗེའི་རིགས་རྣམས་འཇིག་རྟེན་པའི་ལྷའི་གཟུགས་ཀྱིས་བྲི་བར་བྱའོ། །གདོན་ལ་སོགས་པ་ནི་འདིར་བཤད་པ་མེད་དེ། དཀྱིལ་འཁོར་གྱི་ཕྱི་རོལ་དུ་གནས་པ་རྣམས་ལ་ཕྱིའི་རྡོ་རྗེའི་རིགས་ཞེས་པའོ། །ཕྱི་རོལ་གྱི་རྡོ་རྗེའི་རིགས་ཀྱི་
སྒྲས་གདོན་ལ་སོགས་པ་གཟུང་བ་ཡིན་ནོ་ཞེས་བརྗོད་པར་ནུས་པ་མ་ཡིན་ཏེ། དེ་རྣམས་ཀྱི་ཕྱི་རོལ་གྱི་རྡོ་རྗེ་རིགས་ཀྱི་དབང་བསྐུར་བ་རྣམས་ཀྱི་དབང་བསྐུར་བའི་ཕྱིར། ཁྲོ་བོའི་རྒྱལ་པོ་མཆོག་གི་ཏིང་ངེ་འཛིན་གྱི་དུས་སུ་ཁ་ཅིག་ནི་བསད་པ་དང་། ཁ་ཅིག་ནི་མ་བསད་པར་སོང་བ་དེའི་ཕྱིར་ཡང་བྲི་བར་
མི་བྱའོ། །དེ་ལ་ཐོག་མར་རེ་ཞིག་དྲག་པོའི་ཤར་གྱི་ཕྱོགས་སུ་གླང་ཁྱུ་མཆོག་ལ་ཞོན་པ། ཕྱག་བཞི་པ་སྐུ་མདོག་དཀར་པོ། ནོར་བུ་རིན་པོ་ཆེའི་ཅོད་པན་དང་། ཟླ་བ་ཕྱེད་པས་དབང་བསྐུར་བ། གཡས་པའི་ཕྱག་གཅིག་གིས་ཨུ་མ་ལ་འཁྱུད་པ། གཉིས་པས་རྡོ་རྗེ་རྩེ་གསུམ་དང་བཅས་པས་མཆོག་