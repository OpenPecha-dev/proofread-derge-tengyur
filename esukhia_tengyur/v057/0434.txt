པོ་ཁར་གཞག་པ་ནི་ཡེ་ཤེས་ཆེན་མོ་གླུ་མའིའོ། །རྡོ་རྗེ་དང་བཅས་པའི་རལ་གྲི་རྣ་བ་གཡས་པར་གཞག་པ་ནི་དབྱངས་ཆེན་མོའི་རྗེས་སུ་འབྲང་མའིའོ། །རྡོ་རྗེ་དང་བཅས་པའི་འཁོར་ལོ་རྣ་བ་གཡོན་པར་གཞག་པ་ནི་དཀྱིལ་འཁོར་ཐམས་ཅད་དུ་འཇུག་པ་མའིའོ། །རྡོ་རྗེ་དང་བཅས་པའི་ལྕེ་ལྟག་པ་སྟེ་མགོ་བོའི་རྒྱབ་
ཏུ་གཞག་པ་ནི་སྔགས་ཀྱི་སྤྱོད་པ་མའིའོ། །སྤྱི་བོ་ཕྲག་པ་ཁ་རྐེད་གཞག །ཅེས་བྱ་བ་ནི་སྣ་ཚོགས་རྡོ་རྗེ་ལག་པ་གཉིས་སྤྱི་བོར་གཞག་པ་ནི་སེམས་མ་ཅན་གྱི་ཕྱག་རྒྱ་ཆེན་པོའོ། །རྡོ་རྗེ་དང་བཅས་པའི་གོ་ཆ་ཕྲག་པར་གཞག་པ་ནི་བྱང་ཆུབ་ཆེན་པོའི་ཡན་ལག་ཅན་མའིའོ། །རྡོ་རྗེ་དང་བཅས་པའི་མཆེ་བ་ཁར་གཞག་པ་ནི་
མིག་ལྡན་མའིའོ། །དམ་ཚིག་གི་ཁུ་ཚུར་དང་བཅས་པའི་ལག་པ་གཉིས་རྐེད་པར་གཞག་པ་ནི་དྲི་ལྡན་མའི་ཕྱག་རྒྱ་ཆེན་མོ་ཡིན་ནོ། །ཕྱག་རྒྱ་ཆེན་པོ་མ་གསུངས་པ་རྣམས་ནི་རྡོ་རྗེ་དབྱིངས་ཀྱི་དུམ་བུ་དང་གཟུངས་ཀྱི་དཀྱིལ་འཁོར་ལས་གསུངས་པ་ཉིད་ཡིན་པར་ཤེས་པར་བྱའོ། །དེ་ནས་ཞེས་བྱ་བ་ནི་ཕྱག་རྒྱ་
ཆེན་པོའི་ཡེ་ཤེས་ཀྱི་རྗེས་ཐོགས་ཉིད་ལའོ། །དེ་བཞིན་གཤེགས་པ་ཐམས་ཅད་ཀྱི་མཆོད་པའི་དམ་ཚིག་གི་ཕྱག་རྒྱའི་ཡེ་ཤེས་བསླབ་པར་བྱའོ་ཞེས་བྱ་བ་ནི་མཆོད་པའི་ལས་ཀྱི་རྒྱུའི་དཀྱིལ་འཁོར་ནི་མཆོད་པའི་ལས་ཏེ། དེའི་དམ་ཚིག་གི་ཕྱག་རྒྱ་ནི་ཐུགས་ཀྱི་གསང་བ་སྟོན་པར་བྱེད་པ་སྟེ་དེའི་ཡེ་ཤེས་ནི་ངེས་པ་
སྟེ། དེ་བསྟན་ཅིང་བསླབ་པར་བྱའོ་ཞེས་བྱ་བའི་མཆོད་པའི་ལས་ཏེ། ཕྱག་རྒྱ་ཆེན་པོའི་ཚུལ་གྱིས་ནི། །རྡོ་རྗེ་བཅིང་བ་དམ་བྱས་ལ། །སྙིང་ག་ལ་སོགས་གནས་རྣམས་སུ། །བཞག་ནས་རྒྱལ་བ་རྣམས་མཆོད་དོ། །ཞེས་བྱ་བ་ནི་རྡོ་རྗེ་བསྡམས་པ་བཅིངས་ཏེ་སྙིང་གར་གཞག་པ་ནི་དེ་བཞིན་གཤེགས་པ་ཐམས་ཅད་ཀྱི་རབ་ཏུ་
དགའ་ཞིང་བདེ་བ་མའི་དམ་ཚིག་གི་ཕྱག་རྒྱའོ། །གཡས་ལོགས་སུ་གཞག་པ་ནི་དེ་བཞིན་གཤེགས་པ་ཐམས་ཅད་སྤྱན་འདྲེན་མའིའོ། །གཡོན་ལོགས་སུ་གཞག་པ་ནི་དེ་བཞིན་གཤེགས་པ་ཐམས་ཅད་མཉེས་པར་བྱེད་མའིའོ། །ལྟག་པར་གཞག་པ་ནི་དེ་བཞིན་གཤེགས་པ་ཐམས་ཅད་དགྱེས་པར་བྱེད་
མའིའོ། །དཔྲལ་བར་གཞག་པ་ནི་དབང་མོ་ཆེན་མོའོ། །མགོ་བོའི་རྒྱབ་ཏུ་གཞག་པ་ནི་སྣང་བ་ཆེན་མོའིའོ། །ཕྲག་པ་གཡོན་པར་གཞག་པ་ནི་རིན་པོ་ཆེ་ཆེན་པོའི་ཆར་འབེབས་མའིའོ། །ཁར་དགོད་པའི་ཚུལ་གྱིས་རབ་ཏུ་སྦྱར་བ་ནི་རབ་ཏུ་དགའ་ཞིང་མགུ་མའིའོ། །ཁར་གཞག་པ་ནི་དབྱངས་ཆེན་མོའིའོ། །རྣ་བ་