མཛད་དང་། རྡོ་རྗེ་རྒྱལ་པོ་དང་། རྡོ་རྗེ་ཆགས་པ་དང་། ཁྲོ་བོ་རྡོ་རྗེ་ལེགས་པའི་ཕྱག་རྒྱ་རྣམས་ནི་དམ་ཚིག་གི་ཕྱག་རྒྱའོ། །རྡོ་རྗེ་ཁྲོ་གཉེར་དང་། རྡོ་རྗེ་ཉི་མ་དང་། རྡོ་རྗེ་དབལ་དང་། རྡོ་རྗེ་བཤད་པའི་ཕྱག་རྒྱ་རྣམས་ནི་ལན་གྱི་ཕྱག་རྒྱའོ། །ཁྲོ་བོ་རྡོ་རྗེ་ཆོས་དང་། རྣོན་པོ་དང་། རྒྱུ་དང་། ཁྲོ་བོ་རྡོ་རྗེ་
གསུང་གི་ཕྱག་རྒྱ་རྣམས་ནི། ཉེ་བའི་ཕྱག་རྒྱར་བརྗོད་དོ། །རྡོ་རྗེ་ལས་དང་། སྲུང་བ་དང་། གནོད་སྦྱིན་དང་། ཁྲོ་བོ་ཁུ་ཚུར་རྣམས་ནི་ཡེ་ཤེས་ཀྱི་ཕྱག་རྒྱར་བརྗོད་དོ། །ཕྱག་རྒྱ་དེ་རྣམས་ཀྱིས་རྡོ་རྗེ་འཆང་བ་ལ་མཆོད་པའི་དོན་ནི་བྱང་ཆུབ་ཀྱི་སེམས་དང་། སྦྱིན་པ་དང་། ཤེས་རབ་དང་། བརྩོན་འགྲུས་
བསྒོམ་པའི་མཚན་ཉིད་ཀྱིས་སྒྲུབ་པའི་མཆོད་པ་ནི། གཉིས་སུ་མེད་པའི་ཡེ་ཤེས་ཀྱི་མཚན་ཉིད་རྡོ་རྗེ་འཆང་བ་མཆོད་པའི་དོན་དུ་གར་གྱི་མཆོད་པས་བསྐོར་བར་བྱའོ་ཞེས་བྱ་བ་དེ་ཉིད་ཀྱི་དོན་བསྟན་པའི་ཕྱིར། དེ་ལ་དང་པོ་ཉིད་དུ་ཞེས་བྱ་བ་ལ་སོགས་པ་སྟེ། དེ་ལ་དང་པོ་ཉིད་ནི་ཐོག་མར་རོ། །རྡོ་རྗེ་
དབྱིངས་ཀྱི་བསྡུས་པ་ཡི། །སྙིང་པོས་རྡོ་རྗེ་གླུ་ལེན་ཅིང་། །ཞེས་བྱ་བ་ནི་རྡོ་རྗེ་དབྱིངས་ནི་རྣམ་པར་སྣང་མཛད་དེ། བྱང་ཆུབ་ཀྱི་སེམས་ལ་སོགས་པ་བསྡུས་པའི་གླུ་ལ་དེ་སྐད་ཅེས་བྱའོ། །ཨོཾ་རྡོ་རྗེ་སེམས་དཔའ་བསྡུས་པས་ན། །རྡོ་རྗེ་རིན་ཆེན་བླ་ན་མེད། །རྡོ་རྗེ་ཆོས་ནི་གླུར་བླངས་པས། །རྡོ་རྗེ་ལས་
རབ་བྱེད་པར་འགྱུར། །ཞེས་བྱ་བ་འདིས་ནི་རྡོ་རྗེ་དབྱིངས་སུ་བསྡུས་པའི་རྡོ་རྗེ་གླུའོ། །འདིས་དེ་ཁོ་ན་ཉིད་བསྐུལ་བའི་གླུས། དེ་བཞིན་གཤེགས་པ་ཐམས་ཅད་ལ་བསྟོད་པས་མཆོད་པ་བྱས་ནས། རྡོ་རྗེ་སློབ་དཔོན་གྱིས་རྡོ་རྗེ་སེམས་མའི་ཕྱག་རྒྱ་དྲག་ཏུ་གཏོགས་པར་བྱའོ་ཞེས་བྱ་བ་ནི་ལག་པ་གཡས་
པའི་ཁུ་ཚུར་བྱས་ནས་གུང་མོ་སོར་མོའི་རྒྱབ་ཏུ་མཐེ་བོང་གི་ལྟོ་སྦྱར་ལ། དེ་ལས་དབུ་མ་བརྐྱང་བ་འདི་ནི་སེམས་མ་རྡོ་རྗེ་མའི་ཕྱག་རྒྱའོ། །གུང་མོ་སོར་མོ་འདི་ལ་གཡོན་པའི་རྡོ་རྗེ་ཁུ་ཚུར་གྱིས་མཛུབ་མོ་བརྐྱང་བས་དྲག་ཏུ་གཏོགས་པར་བྱ་ཞིང་བཛྲ་ཨཱ་བེ་ཤ་ཡ་ཨཿཞེས་བྱ་བ་ལན་བརྒྱའི་བར་དུ་བྱའོ། །
དེ་ནས་ཇི་སྙེད་བཞུགས་པ་རྣམས་ཕྱག་རྒྱ་རྣམས་ཀྱིས་ཡང་དག་པར་འབེབས་སོ་ཞེས་བྱ་བ་ནི་གང་དང་གང་འཇུག་པ་ནི། ཇི་སྙེད་པ་བཞུགས་པ་རྣམས་དེ་དང་དེ་ལ་ཕྱག་རྒྱ་རྣམས་ཀྱིས་འབེབས་པར་འགྱུར་རོ། །རྡོ་རྗེ་ཧཱུཾ་མཛད་ལ་སོགས་པ་ནས། རྡོ་རྗེ་ཁུ་ཚུར་གྱི་བར་གྱི་ཕྱག་རྒྱ་བཅུ་དྲུག་པོ་རྣམས་ཀྱིས་