པ་དེ་ནི་ལས་ཆེན་ཏེ། དེ་རྣམས་ལ་དེའི་མཚན་མ་མཆོག་སྟེ་དམ་པའོ། །ལས་ཆེ་མཆོག་ཀྱང་ཡིན་ལ་ཕྱག་རྒྱ་ཡང་ཡིན་པས་ལས་ཆེ་མཆོག་གི་ཕྱག་རྒྱ་སྟེ། རྡོ་རྗེ་རྩེ་མོ་ལ་སོགས་པ་ལས་གསུངས་པ་ལེགས་པར་དྲངས་པ་ཡིན་ནོ། །དེ་ལ་སྒྲུབ་པའི་ཡན་ལག་བཅུ་དྲུག་ཏུ་
བསྟན་པ་ནི། ཕྱག་རྒྱ་ཆེན་པོ་དང་། དམ་ཚིག་དང་། ཆོས་དང་། ལས་ཀྱི་ཕྱག་རྒྱ་དང་། དགུག་པ་དང་། གཞུག་པ་དང་། བཅིང་བ་དང་། དབང་དུ་བྱ་བ་དང་། བྱིན་གྱིས་བརླབ་པ་དང་། དབང་བསྐུར་བ་དང་། ཏིང་ངེ་འཛིན་དང་། མཆོད་པ་དང་། སྙིང་པོ་དང་། ཕྱག་རྒྱ་དང་། སྔགས་
དང་། རིག་པའོ། །འདི་དག་ནི། རྣམ་པར་སྣང་མཛད་ལ་སོགས་པ་རེ་རེ་ཞིང་སོ་སོར་བསྒྲུབ་པར་བྱ་བའི་ཕྱིར་གསུངས་ལ། དཀྱིལ་འཁོར་གྱི་ལྷ་རྣམས་བསྒྲུབ་པ་ནི་ཕྱག་རྒྱ་བཞིར་བསྟན་པ་ཉིད་ནི་དཀྱིལ་འཁོར་གྱི་ཕྱག་རྒྱ་ཞེས་བྱའོ་ཞེས་རྒྱུད་གཞན་ལས་གསུངས་པས་ན་དམ་ཚིག་དང་། ཆོས་
དང་ལས་དང་ཕྱག་རྒྱ་ཆེན་པོའི་ཚུལ་ཉིད་ལས་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པས་འདའ་བར་བྱ་བ་མ་ཡིན་པས་དེའི་ཕྱིར་དམ་ཚིག་རྣམས་ཞེས་བྱའོ། །ནི་ཞེས་བྱ་བའི་སྒྲ་ནི་ངེས་པར་གཟུང་བ་སྟེ། དམ་ཚིག་དང་། ཆོས་དང་། ལས་དང་། ཕྱག་རྒྱ་ཆེན་པོ་ཉིད་ཀྱིས་དེ་
རྣམས་གཞག་པར་བྱའོ། །དཀྱིལ་འཁོར་དུ་བྲིས་པའི་རྣམ་པར་སྣང་མཛད་ལ་སོགས་པའི་སྐུ་ལ། རྣམ་པར་སྣང་མཛད་ལ་སོགས་པའི་ཡེ་ཤེས་སེམས་དཔའ་རྣམས་ཀྱི་ཆོས་དང་། ལས་དང་། ཕྱག་རྒྱ་ཆེན་པོའི་ཚུལ་རབ་ཏུ་གནས་པར་བྱ་བ་ནི་གཞག་པའོ། །དམ་ཚིག་མཆོག་གི་ཕྱག་
རྒྱ་དང་། །སེམས་དཔའི་རྡོ་རྗེ་ལ་སོགས་པས། །དེ་ལྟར་སེམས་དཔའ་ཆེན་པོ་བསྒྲུབ། །ཛཿཧཱུཾ་བཾ་ཧོཿཞེས་བརྗོད་ཅིང་ཞེས་བྱ་བ་ནི་ཇི་ལྟར་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པ་རྣམས་ཆོས་དང་། ལས་དང་། ཕྱག་རྒྱ་ཆེན་པོས་གཞག །དེ་བཞིན་དུ། སེམས་མ་རྡོ་རྗེ་
མ་ལ་སོགས་པ་བྱེད་པ་པོར་གྱུར་པ་རྣམས་ཀྱང་བསྒྲུབ་པར་བྱ་ཞིང་བདག་ཉིད་དབང་དུ་བྱའོ། །ཅི་སྨྲ་ཞིང་ཞེ་ན། ཛཿཧཱུཾ་བཾ་ཧོཿཞེས་བརྗོད་ཅིང་ཞེས་བྱ་བ་སྟེ། འདིས་ནི་དམ་ཚིག་གི་ཕྱག་རྒྱ་རྣམས་ཀྱི་སྤྱིའི་ཡི་གེ་བཞི་པོ་བསྒྲུབ་པའི་སྙིང་པོ་གསུངས་པ་ཡིན་ནོ། །ལ་ལ་དག་ཛཿཧཱུཾ་བཾ་ཧོཿཞེས་བྱ་བ་