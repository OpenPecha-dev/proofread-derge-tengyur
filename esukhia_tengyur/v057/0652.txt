ལུས་སུ་བདག་ཉིད་དུ་གྱུར་ནས་མངོན་པར་རྫོགས་པར་སངས་རྒྱས་པར་གྱུར་ཏོ། །དེ་ནས་ལྷ་ཆེན་པོའི་ལུས་དེ་ཐམས་ཅད་ནས་ཐམས་ཅད་དུ་རྣམ་པར་ཤེས་པ་མེད་པ་ལ་སོགས་པར་གྱུར་ཏོ་ཞེས་བྱའོ། །གལ་ཏེ་ལ་ལ་དག་བརྒྱལ་བ་དེ་དང་དེས་རང་ཉིད་སངས་རྒྱས་པ་ལྟ་བུར་སྣང་བར་མཐོང་
ཞེས་འཆད་དེ། བཤད་པ་འདི་ནི་གཞུང་གི་དོན་མ་ཡིན་ནོ། །གསང་བའི་ལྕགས་ཀྱུ་བསྡམས་བྱས་ཏེ། །ཞེས་བྱ་བ་ནི་རྡོ་རྗེ་བསྡམས་པ་ནང་དུ་བཅིངས་པ་ལ་མཛུབ་མོ་གཉིས་བརྐྱང་བ་ཅུང་ཟད་བསྐུམ་ནས་ལྕགས་ཀྱུ་ལྟར་བྱས་པ་འདི་ནི་གསང་བའི་ལྕགས་ཀྱུ་སྟེ། འཇིག་རྟེན་གསུམ་ལས་རྣམ་
པར་རྒྱལ་བའི་གཟུངས་ཀྱི་དཀྱིལ་འཁོར་གྱི་རྡོ་རྗེ་རྒྱལ་པོའི་གནས་སུ་བསྟན་ཟིན་ཏོ། །དེ་དག་བརྟན་པར་བྱས་ལ། ཐ་མ་མཉམ་དུ་བརྐྱང་བྱས་ལ། །ཞེས་བྱ་བ་ནི་མཐེའུ་ཆུང་གཉིས་ཁབ་ལྟར་བརྐྱང་བའོ། །ཤི་བའི་མགོ་བོར་བཞག་ན་ནི། །སྲོག་ནི་ཕྱིར་ཡང་ཐོབ་པར་འགྱུར། །ཞེས་བྱ་བ་ནི་
འདིས་ནི་ཐུན་མོང་བར་གྱུར་པའི་ངོ་བོ་འདི་བཤད་པ་ཡིན་ནོ། །ཨེ་མའོ་ཞེས་བྱ་བ་ནི་ངོ་མཚར་བ་སྟེ། སངས་རྒྱས་ཐམས་ཅད་ཀྱི་སངས་རྒྱས་ཀྱི་ཡེ་ཤེས་བླ་ན་མེད་པའོ། །འདིར་ཅི་ཞིག་ངོ་མཚར་ཆེ་ཞེ་ན། གང་གི་ཕྱིར་ནི་ཤི་བའི་ལུས་འདི་ཡང་འཚོ་བའི་ཁམས་སུ་གྱུར་པ་ཡིན་ནོ་ཞེས་སྨོས་ཏེ་
རྣམ་པར་ཤེས་པ་དང་བཅས་པར་འགྱུར་བའོ། །རྡོ་རྗེ་ཁྲོ་བོ་མཛུབ་ལེགས་པ། །ཞེས་བྱ་བ་ནི་རྡོ་རྗེ་ཁྲོ་བོའི་མཛུབ་མོ་གཉིས་བཀན་ཏེ། ཟུར་སྤྲད་ནས་སྦྱར་ཏེ་དེའི་རྩེ་མོ་བསྒྱུར་བར་བྱས་ནས། འོག་ནས་བསླང་སྟེ་འབྱིན་པའི་ཕྱག་རྒྱའོ། །དེ་ལྟར་ཞབས་ཀྱི་འོག་ནས་བཏོན་པའི་ཕྱག་རྒྱས་རང་
གི་ཞབས་ཀྱི་འོག་ནས་བཏོན་ཏེ། རྡོ་རྗེ་བསླང་བའི་ཕྱག་རྒྱས་བསླང་བར་བྱའོ་ཞེས་ཤེས་པར་བྱའོ། །དེ་བཞིན་གཤེགས་པ་དེས་ཞེས་བྱ་བ་ནི་ཐལ་བའི་དབང་པོའི་དབྱངས་དེས་སོས་པར་བྱིན་གྱིས་བརླབས་ཏེ། སྤྲུལ་པའི་ལུས་རྣམ་པར་ཤེས་པ་དང་བཅས་པ་བརྟན་པར་མཛད་དོ། །རང་
ཉིད་ཀྱི་རྒྱལ་ཚབ་ཏུ་བཅུག་གོ་ཞེས་བྱ་བ་ནི་ཉོན་མོངས་པ་དང་བཅས་པའི་འཇིག་རྟེན་གྱི་ཁམས་ཀྱི་བདག་པོ་བཅོམ་ལྡན་འདས་རྡོ་རྗེ་ཧཱུཾ་མཛད་མི་མཇེད་ཀྱི་འཇིག་རྟེན་གྱི་ཁམས་ཀྱི་རྒྱལ་པོའི་ལྷ་ཆེན་པོ་རྒྱལ་ཚབ་ཏུའོ། །ལྷ་ཆེན་པོ་དེ་ཐལ་བའི་དབང་པོའི་དབྱངས་ཞེས་བྱ་བ་རང་ཉིད་ཀྱི་རྒྱལ་ཚབ་