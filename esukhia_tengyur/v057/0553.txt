གནས་སུ་རྡོ་རྗེ་རིན་ཆེན་མར་འགྱུར་རོ། །གུང་མོ་མཉམ་བསྒྲེང་པདྨར་བྱ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱའི་མཛུབ་མོ་དང་གུང་མོ་བསྒྲེངས་ནས། རྒྱབ་ཀྱི་ཆ་ཕན་ཚུན་དུ་སེན་མོ་སྦྱར་ཏེ་པདྨའི་འདབ་མ་འདྲ་བར་བྱས་ནས། རྡོ་རྗེ་ཆོས་མའི་གནས་
སུ་རྡོ་རྗེ་ཆོས་མར་འགྱུར་རོ། །གུང་མོ་མཛུབ་མོ་གཉི་གར་བསྡིགས། །ཞེས་བྱ་བ་ནི་འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ། ཇི་སྐད་བཤད་པའི་གཡོན་པའི་མཛུབ་མོ་དང་གུང་མོ་བསྒྲེངས་ཏེ་ཕན་ཚུན་སྦྱར་ནས་གཡས་པའི་མཛུབ་མོ་དང་། གུང་མོ་ཡང་སྦྱར་བར་བྱ་བ་ནི་རྡོ་རྗེ་
ལས་མའི་གནས་སུ་རྡོ་རྗེ་ལས་མའི་དམ་ཚིག་གི་ཕྱག་རྒྱར་འགྱུར་རོ། །མཛུབ་མོ་གཉི་ག་རྡོ་རྗེར་བྱ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་མཛུབ་མོ་གཉིས་ཁ་སྦྱར་ནས་ཁབ་ལྟར་བྱས་པ་ནི། ཁྲོ་བོ་རྡོ་རྗེ་སེམས་དཔའིའོ། །གཡས་པ་ལྕགས་ཀྱུར་དགུག་པར་བྱ། །ཞེས་
བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ཀྱི་གཡས་པའི་མཛུབ་མོ་བསྐུམས་ནས་ལྕགས་ཀྱུ་ལྟར་བྱས་པ་ནི་ཁྲོ་བོ་རྡོ་རྗེ་རྒྱལ་པོའིའོ། །དེ་ཉིད་ཧཱུཾ་ཞེས་བྱ་བར་འདུད། །ཅེས་བྱ་བ་ནི་ཁྲོ་བོ་རྡོ་རྗེ་རྒྱལ་པོའི་ཕྱག་རྒྱ་ལས་གཡས་པའི་མཛུབ་མོའི་ལྕགས་ཀྱུས་གཡོན་པའི་ལྕགས་ཀྱུ་འདྲེན་པ་ནི་ཁྲོ་བོ་
རྡོ་རྗེ་ཆགས་པའིའོ། །ལེགས་པ་བཞིན་པ་དེ་བཞིན་ཏེ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ཀྱིས་མཛུབ་མོ་དང་། མཐེ་བོས་སེ་གོལ་བརྡེབས་པ་ནི་ཁྲོ་བོ་རྡོ་རྗེ་ལེགས་པའིའོ། །མཛུབ་གཉིས་དཔྲལ་བར་ཉེ་བར་བཞག །ཅེས་བྱ་བ་ནི་ཁམས་གསུམ་རྣམ་པར་རྒྱལ་བའི་
ཕྱག་རྒྱ་མཛུབ་མོའི་རྩེ་མོ་གཉིས་མཛོད་སྤུར་གཞག་པ་ནི་ཁྲོ་བོ་ཁྲོ་གཉེར་གྱིའོ། །སྙིང་གར་མཛུབ་མོ་ཉི་མ་བསྐོར། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱས་སྙིང་གའི་ཕྱོགས་སུ་བཞག་ནས་ཉི་མའི་དཀྱིལ་འཁོར་ལྟར་བསྐོར་བ་ནི་ཁྲོ་བོ་རྡོ་རྗེ་ཉི་མའིའོ། །ལག་ངར་བརྐྱང་སྟེ་སྤྱི་
བོར་གཞག །ཅེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས་ལག་ངར་གཉིས་བརྐྱང་སྟེ་སྤྱི་བོར་གཞག་པ་ནི་ཁྲོ་བོ་རྡོ་རྗེ་དབལ་གྱིའོ། །མཛུབ་མོ་ཁ་ནས་དགོད་ལྟར་བྱ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས་མཛུབ་མོའི་རྩེ་མོ་གཉིས་ཁར་གཞག་