བ་ནི་ལས་ཀྱི་དུས་སམ། དཀྱིལ་འཁོར་རྒྱལ་མཆོག་གི་དུས་སུ་ལྷ་འགུགས་པའི་ཕྱག་རྒྱའོ། །འདིའི་སྔགས་ནི། ཨོཾ་བ་ལིནྟ་ཨོད་བ་ལིན་བཛྲ་ཨཱ་ཀཪྵ་ཡ་ཛཿརྡོ་རྗེ་བཅིང་བ་དམ་བྱས་ཏེ། དེ་ཞེས་བྱ་བ་ལ་སོགས་པའི་རྡོ་རྗེ་བཅིང་བ་དམ་པོར་བྱས་ཏེ། མཛུབ་མོ་གཉིས་བསྒྲེང་བ་
སྟེ། བཀུག་ནས་མཐེ་བོ་གཉིས་དབུས་སུ་བཞག་ལ། བཙིར་བ་ནི་བར་སྣང་གི་ལྷ་རྣམས་ཀྱི་ཕྱག་རྒྱའོ། །འདི་ནི་ལས་ཀྱི་དུས་སམ། དཀྱིལ་འཁོར་རྒྱལ་པོ་མཆོག་བསྒོམ་པའི་དུས་སུ་བར་སྣང་བ་རྣམས་ལ་བཀའ་བསྒོ་བ་ལ་སྦྱར་བར་བྱ་སྟེ། འདིའི་སྔགས་ནི་ཧཱུཾ་བཛྲ་ཨ་གྲ་པི་ཏ་ཡ་ཧཱུཾ་ཞེས་བྱ་བའོ། །
རྡོ་རྗེ་ཕྱག་རྒྱ་གཉིས་ཀ་ལས། །མཐེའུ་ཆུང་གཉིས་ཀ་བཅིངས་ནས་ཀྱང་། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་གྱེན་དུ་ཁ་བསྟན་ལ་མཛུབ་མོ་དང་མཐེའུ་ཆུང་གཉིས་སོ་སོར་ལྕགས་སྒྲོག་ལྟར་སྦྲེལ་ནས་བསྒྱུར་ཞིང་བཟློག་སྟེ། སྤྱི་བོར་གཞག་པ་ནི་ནམ་མཁའ་ལ་སྤྱོད་པའི་ཕྱག་རྒྱའོ། །འདི་ཡང་དཀྱིལ་
འཁོར་རྒྱལ་མཆོག་བསྒོམ་པའི་དུས་དང་། ལས་ཀྱི་དུས་དེར་རང་གི་བཀའ་བསྒོ་བ་ལ་སྦྱར་བར་བྱའོ། །འདིའི་སྔགས་ནི། ཨོཾ་བཛྲ་མཱ་ལ་ཨ་གྲ་བཾ་ཞེས་བྱའོ། །རྡོ་རྗེ་བཅིང་བ་བསྡམས་ནས་སུ། །རྡོ་རྗེ་བསྲུང་བ་བཙིར་བར་བྱ། །ཞེས་བྱ་བ་ནི་རྡོ་རྗེ་དབྱིངས་སུ་གསུངས་པའི་རྡོ་རྗེ་སྲུང་བའི་དམ་
ཚིག་གི་ཕྱག་རྒྱ་སྙིང་གར་རྡོ་རྗེ་བསྡམས་ཏེ་བཙིར་བ་ནི། ས་ལ་སྤྱོད་པ་རྣམས་ཀྱི་ཕྱག་རྒྱའོ། །འདི་ཡང་ལས་ཀྱི་དུས་དང་། དཀྱིལ་འཁོར་རྒྱལ་མཆོག་གི་དུས་སུ་རང་གི་བཀའ་བསྒོ་བ་ལ་སྦྱར་བར་བྱའོ། །འདིའི་སྔགས་ནི། ཨོཾ་བཛྲ་བནྡྷ་ཧཾ་ཞེས་བྱ་བའོ། །རྡོ་རྗེ་ཕྱག་རྒྱ་གཉིས་བཅིངས་ཏེ། །ཞེས་
བྱ་བ་ནི་རྡོ་རྗེ་ཁུ་ཚུར་གཉིས་བཅིངས་ལ། གཡོན་པའི་མཛུབ་མོ་གཡས་པའི་མཐེའུ་ཆུང་གིས་མདུད་ནས་གཅུ་ཞིང་སླར་ཡང་གཅུ་བ་བྱས་ནས། དྲག་ཏུ་གཏོགས་པ་ནི་ས་འོག་ན་གནས་པའི་ཕྱག་རྒྱའོ། །འདི་ཡང་དཀྱིལ་འཁོར་རྒྱལ་པོ་མཆོག་གི་དུས་སམ། ལས་ཀྱི་དུས་སུ་བཀའ་བསྒོ་
བ་བྱས་ན་འདི་ལས་མི་འདའ་བར་བྱེད་པར་འགྱུར་རོ། །འདིའི་སྙིང་པོ་ནི། ཨོཾ་བཛྲ་པཱ་ཏཱ་ལ་བྷཉྫ་བྷཉྫ་ཧཱུཾ་ཕཊ། རྡོ་རྗེ་བཅིང་བ་སྦྲེལ་བ་ནི། །མཛུབ་མོ་གཉི་ག་དམ་པོ་སྟེ། །ཞེས་བྱ་བ་ནི། ལག་པ་གཉིས་ཐུར་དུ་བསྟན་ལ་མཛུབ་མོ་གཉིས་ལྕགས་སྒྲོག་ཏུ་སྦྲེལ་ལ། གུང་མོ་དང་མཐེ་བོ་ཁབ་