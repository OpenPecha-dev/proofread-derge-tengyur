པོའོ། །དེའི་དམ་ཚིག་ནི་ཕྱག་རྒྱ་ཆེན་པོ་དང་། དམ་ཚིག་དང་ཆོས་དང་ལས་ཀྱི་ཕྱག་རྒྱ་རྣམས་སོ། །དེ་ཉིད་ཀུན་རྫོབ་<གྱི་,ཀྱི་>བདེན་པའི་ངོ་བོས་ཕྱིན་ཅི་མ་ལོག་པས་ན། དེ་ཁོ་ན་ཉིད་དོ། །སེམས་ཅན་གྱི་ཁམས་ལ་རྒྱས་འདེབས་པ་དེས་ན། དེ་ཁོ་ན་ཉིད་ཀྱི་ཕྱག་རྒྱའོ། །དེར་ངེས་པའི་
ཡེ་ཤེས་དེ་བསླབ་པར་བྱའོ། །རྡོ་རྗེ་དབྱིངས་ཀྱི་ཚུལ་གྱིས་ནི། །སངས་རྒྱས་རྗེས་སུ་དྲན་བྱས་ན། །ཞེས་བྱ་བ་ནི། ཨོཾ་ཙིཏྟ་པྲ་ཏི་བེ་དྷཾ་ཀ་རོ་མི་ཞེས་བྱ་བ་ནས། ཨོཾ་ཡ་ཐཱ་སརྦྦ་ཏ་ཐཱ་ག་ཏསྟ་ཐ་ཨ་ཧཾ་ཞེས་བྱ་བའི་བར་དུ་བྱས་ནས། རྡོ་རྗེ་དབྱིངས་ཀྱི་སྦྱོར་བ་གང་ཡིན་པ་དེས། <སངས་རྒྱས་,སངས་>
རྒྱས་རྗེས་སུ་དྲན་པ་བསྒོམས་པས་རྣམ་པར་སྣང་མཛད་བསྒོམ་པར་བྱའོ། །རྣལ་འབྱོར་པ་གང་གིས་སེམས་ཅན་ལ་ཕན་པའི་ཕྱིར་བསྒོམ་པ་བྱས་པ་དེ་ཉིད་ཀྱིས་དེས་ནི་སངས་རྒྱས་ཐོབ་པར་འགྱུར་རོ། །དབང་ཕྱུག་དང་ནི་ཨུ་མ་ཡང་། །ཞེས་བྱ་བ་ལ་སོགས་པས་ནི། བཅོམ་ལྡན་
འདས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་ཆེན་པོ་བསྟན་ཏོ། །ས་ལ་བྲིས་ཏེ་དེ་ལྟར་མནན། །ཞེས་བྱ་བ་ནི་རས་སམ། སྤང་ལེབ་བམ། རྩིག་པ་ལ་བྲིས་པའམ། ཤིང་ངམ་རྫས་ལས་བླུགས་པའི་གཟུགས་བརྙན་བྱས་པ་ས་ལ་བཞག་སྟེ། ཇི་ལྟ་བའི་བཅོམ་ལྡན་འདས་རྡོ་རྗེ་ཧཱུཾ་
མཛད་ཀྱི་ཧཱུཾ་ཞེས་བྱ་བ་དང་། ཁམས་གསུམ་རྣམ་པར་རྒྱལ་བའི་ཕྱག་རྒྱ་བཅིངས་ཏེ། ཁྲོ་བོ་འདོད་པའི་རྒྱལ་པོས་བཀུག་པ་དང་། བསད་པ་དང་། ཚེ་སྦྱིན་པའི་ཕྱག་རྒྱས་གསོ་བ་དང་། ཁྲོ་བོའི་ཞབས་ཀྱིས་འདྲེན་པས་ཨོཾ་བཛྲ་ཨཾ་ཀུ་ཤ་ཧོཿཞེས་བྱ་བས་དགུག་པ་དང་། ཨོཾ་
བཛྲ་ཨ་བྷི་ཤེ་ཧཱུཾ་ན་བ་ཏྲཾ་ཏྲཏ་ཅེས་བྱ་བས་གཟིར་བ་དང་། ཨོཾ་བུདྡྷ་མཻ་ཏྲི་བཛྲ་རཀྵ་ཧཾ་ཞེས་བྱ་བས་བབས་པའི་སྡུག་བསྔལ་བ་དང་། ཨོཾ་བཛྲ་ས་མ་ཡ་གྲྀ་ཧྞ་བནྡྷ་ས་མ་ཡ་ཞེས་བྱ་བ་ལ་སོགས་པའི་སྔགས་ཀྱིས་ཁྲོ་བོ་ཏི་རཱིནྟི་རིས་བཅིངས་ཏེ། དམ་ཚིག་ལ་འཇུག་པ་དང་། རྡོ་རྗེ་འདི་
ནི་རྡོ་རྗེ་ཆེ། །སངས་རྒྱས་ཀུན་གྱི་བྱིན་གྱིས་བརླབས། །རྡོ་རྗེ་འདི་ལས་འདས་ན་ནི། །རིགས་རྣམས་མྱུར་དུ་ཐལ་བར་རློག །ཨོཾ་ཧ་ན་ས་མ་ཡ་ཧཱུཾ་ཕཊ་ཅེས་བྱ་བ་ནི། དམ་ཚིག་གི་ཕྱག་རྒྱ་གཉིས་པ་བསྟན་ནས། ལྷ་ལ་སོགས་པ་དགུག་པ་དང་། རྡོ་རྗེ་ཧེ་རུ་ཀའི་ཕྱག་རྒྱས་རང་