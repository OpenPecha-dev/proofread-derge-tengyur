པའི་གུང་མོ་དང་མཛུབ་མོ་དང་སྲིན་ལག་གསུམ་མདུང་རྩེ་གསུམ་པ་ལྟར་བྱས་ལ་དེའི་རྒྱབ་ཀྱི་ཕྱོགས་སུ་གཡས་པའི་མཛུབ་མོ་བརྐྱང་བས་གཞག་པ་ནི། གཡོན་པའི་རྩེ་གསུམ་པའི་རྒྱབ་ཏུ་ཁམས་གསུམ་རྣམ་པར་རྒྱལ་བའི་ཞེས་བཤད་དེ། འདི་ནི་རྡོ་རྗེ་ཧཱུཾ་མཛད་ཀྱི་གནས་
སུའོ། །གཡོན་པའི་མཛུབ་མོ་ཐད་ཀར་བརྐྱང་། །ཞེས་བྱ་བ་ནི། ཇི་སྐད་འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ་བཅིངས་ལ། གཡོན་པའི་མཛུབ་མོ་ཐད་ཀར་བརྐྱང་བ་ནི་རིན་ཆེན་ཧཱུཾ་མཛད་ཀྱིའོ། །དེ་བཞིན་བཀན་པའི་པདྨོ་ནི། །ཞེས་བྱ་བ་ནི། དེ་སྐད་དུ། འཇིག་རྟེན་པའི་འཁོར་ལོ་
ལས་རིག་པ་མཆོག་གི་པདྨའི་ཕྱག་རྒྱ་མེ་ཏོག་བཞི་པ་ཞེས་འཆད་པར་འགྱུར་རོ། །དེ་བཞིན་དུ་བཀན་པའི་པདྨོའོ། །འདི་སྐད་སྟོན་པ་ཡིན་ཏེ། འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོ་ལས་བཤད་པའི་དམ་ཚིག་རྡོ་རྗེ་ཁུ་ཚུར་གྱིས་མཐེ་བོ་གཉིས་ཕན་ཚུན་ལྕགས་སྒྲོག་ཏུ་བཅིང་
བར་བྱ་སྟེ། མཛུབ་མོ་གཉིས་ཀྱང་ཕན་ཚུན་ལྕགས་སྒྲོག་ཏུ་བཅིང་བ་བྱས་ནས། གུང་མོ་དང་སྲིན་ལག་བཞི་རྒྱབ་སྦྱར་ལ། བསྐོར་ནས་གཞག་པ་འདི་ནི་དེ་བཞིན་བཀན་པའི་པདྨ་ཞེས་བྱ་བ་ནི་ཆོས་ཀྱི་ཧཱུཾ་མཛད་ཀྱི་གནས་སུའོ། །དེ་བཞིན་དུ་ནི་བསྒྱུར་ནས་ནི། །གཡོན་པའི་རྡོ་རྗེ་གཞག་པར་བྱ། །ཞེས་
བྱ་བ་ནི། ཇི་སྐད་གསུངས་པའི་འཇིག་རྟེན་གསུམ་ལས་རྣམ་པར་རྒྱལ་བའི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ལས། གཡོན་པའི་མཛུབ་མོ་ཐད་ཀར་བརྐྱང་ལ། གཡས་པའི་མཛུབ་མོས་མནན་པ་ནི་ལས་ཀྱི་ཧཱུཾ་མཛད་ཀྱི་གནས་སུའོ། །དེ་ལྟར་བདག་པོ་ལྔའི་གནས་སུ་ཕྱག་རྒྱ་ཆེན་
པོ་འཆིང་བ་བསྟན་ནས། ད་ནི་ཁྲོ་བོ་རྡོ་རྗེ་སེམས་དཔའ་ལ་སོགས་པ་ནས་བརྩམས་ནས་ཁྲོ་བོ་རྡོ་རྗེ་ཁུ་ཚུར་གྱི་བར་དུ་གཟུངས་རྣམས་ཀྱི་ཕྱག་རྒྱ་ཆེན་པོའི་མཚན་ཉིད་ནི། རྡོ་རྗེ་མཐིལ་དུ་བཅིང་བ་བྱས་ཏེ་ཞེས་སྨོས་ཏེ། རྡོ་རྗེ་བསྡམས་པ་ནང་དུ་བཅིངས་ལ་མཐེ་བོ་གཉིས་བཏེག་ནས་ཁྲོས་པས་
དགབ་པ་འདི་ནི་ཁྲོ་བོ་རྡོ་རྗེ་སེམས་དཔའི་གནས་སུའོ། །མཛུབ་མོ་ལྕགས་ཀྱུར་བཀུག་པ་ཉིད། །ཅེས་བྱ་བ་ནི། རྡོ་རྗེ་རྒྱལ་པོའི་གནས་སུ་རྡོ་རྗེ་བསྡམས་པ་ནང་དུ་བཅིང་བའི་མཛུབ་མོ་གཉིས་ལྕགས་ཀྱུར་བྱའོ། །མཛུབ་མོའི་ངོས་ནི་སྦྱར་བ་ནི། །ཞེས་བྱ་བ་ནི། རྡོ་རྗེ་ཆགས་པའི་གནས་སུ་རྡོ་རྗེ་