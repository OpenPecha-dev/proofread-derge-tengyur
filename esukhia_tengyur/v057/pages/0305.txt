གི་ལུས་ལས་ཕྱི་རོལ་དུ་བཛྲ་ཨཱ་བེ་ཤ་ཨཿཞེས་བྱ་བས་མདུན་དུ་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་དྲིལ་བུ་སྤྲུལ་ལ་བཛྲ་གྷཎྚོ྅ཧཾ་ཞེས་བྱ་བས་རྡོ་རྗེ་དྲིལ་བུའི་ང་རྒྱལ་བསྒོམ་སྟེ་བཛྲ་ཨཱ་བེ་ཤོ྅ཧཾ་ཞེས་བྱ་བས་རྡོ་རྗེ་འབེབས་པར་བདག་ཉིད་བསྐྱེད་པའོ། །དེ་ནས་
དཔལ་རྡོ་རྗེ་སེམས་དཔའ་ལ་སོགས་པའི་ཡེ་ཤེས་སེམས་དཔའ་ཇི་ལྟ་བ་བཞིན་དུ་མདུན་དུ་བསམས་ལ། རྡོ་རྗེ་སེམས་དཔའ་ལ་སོགས་པའི་སྐུ་ལ་རྡོ་རྗེ་ལྕགས་ཀྱུ་ལ་སོགས་པས་དགུག་པ་དང་གཞུག་པ་དང་། བཅིང་བ་དང་། དབང་དུ་བྱས་ལ། དེ་རྣམས་ཀྱི་དམ་ཚིག་གི་
ཕྱག་རྒྱ་རྣམས་ཀྱིས་དང་པོར་བལྟ་བ་བྱས་ནས། ཛཿཧཱུཾ་བཾ་ཧོཿཞེས་བརྗོད་དེ་རང་གི་གནས་ན་གནས་པའི་ཟླ་བའི་དཀྱིལ་འཁོར་གྱི་སྟེང་ན་བཞུགས་པའི་སྐུ་ལ་བཅུག་ལ། ས་མ་ཡ་སྟྭཾ་ཞེས་བྱ་བས་འོད་ཀྱི་དཀྱིལ་འཁོར་བསྐྱེད་དེ། ས་མ་ཡ་སྟྭཾ་ཨ་ཧཾ་བཛྲ་སཏྭ་ཞེས་བརྗོད་པ་
ནས། ཇི་སྲིད་ས་མ་ཡ་སྟྭཾ་ཨ་ཧཾ་བཛྲ་ཨ་བེ་ཤ་ཞེས་བྱ་བའི་བར་དུ་བརྗོད་ལ། དེ་རྣམས་དང་ལྷན་ཅིག་ཏུ་ཆུ་དང་འོ་མ་ལྟར་ཐ་མི་དད་པར་བདག་ཉིད་བསྒོམ་པར་བྱའོ། །དེ་ནས་དེ་རྣམས་ལ་ཆོས་དང་ལས་དང་། ཕྱག་རྒྱ་ཆེན་པོ་རྣམས་ཀྱིས་རྒྱས་བཏབ་ལ། ཡིད་ཀྱིས་ལེགས་པའི་
སྦྱོར་བས་རྟེན་དང་བརྟེན་པའི་ལྷ་ཐམས་ཅད་ཀྱི་སྐུ་ལ་དེ་བཞིན་གཤེགས་པ་རྣམས་བཅུག་སྟེ། སྔ་མ་བཞིན་དུ་རབ་ཏུ་བསྒྲུབས་ལ། ཆོས་དང་། ལས་དང་། ཕྱག་རྒྱ་ཆེན་པོ་རྣམས་ཀྱིས་རྒྱས་བཏབ་སྟེ། ཡང་རྡོ་རྗེ་སེམས་དཔའ་ལ་སོགས་པ་ལ་རིགས་ཀྱི་ཕྱག་རྒྱ་བཞིས་བྱིན་གྱིས་
བརླབས་ལ། དེ་བཞིན་གཤེགས་པ་རྣམས་རང་གི་བྱིན་གྱི་རླབས་པས་བྱིན་གྱིས་བརླབས་ཏེ་སྔ་མ་བཞིན་དུ་དབང་བསྐུར་ལ། མཆོད་པ་ཐམས་ཅད་ཀྱིས་ཡང་དག་པར་མཆོད་ནས། ཕྱག་རྒྱ་བཞི་བྱས་ལ་དེ་བཞིན་དུ་བཟླས་བརྗོད་དང་བསྒོམ་པར་བྱ་བའོ། །དེ་བཞིན་དུ་རྣམ་པར་སྣང་
མཛད་ཀྱི་རྣལ་འབྱོར་པས་ཀྱང་རྣལ་འབྱོར་ཆེན་པོ་བྱས་ལ་ཆོ་ག་ཐམས་ཅད་རྗེས་སུ་སྤྱད་པར་བྱའོ། །དེ་ལ་གནས་ཀྱི་ངེས་པ་ནི་འདི་ཡིན་ཏེ། རྣལ་འབྱོར་པའི་སྙིང་གའི་ཟླ་བར་མདུན་དུ་རྡོ་རྗེ་སེམས་དཔའ། གཡས་ལོགས་སུ་རྡོ་རྗེ་རྒྱལ་པོ། གཡོན་ལོགས་སུ་རྡོ་རྗེ་ཆགས་པ། རྒྱབ་