པ་ཐོབ་པའི་ཕ་རོལ་ཏུ་ཕྱིན་པ་དང་། ཆོས་ཀྱི་འཁོར་ལོ་བསྐོར་བའི་ཡེ་ཤེས་ཞེས་བྱ་བ་ཆོས་ཀྱི་ཕ་རོལ་ཏུ་ཕྱིན་པ་སྟེ། དེ་ལྟར་ན་ཕ་རོལ་ཏུ་ཕྱིན་པ་དྲུག་གོ། །ཕ་རོལ་ཏུ་ཕྱིན་པ་དེ་རྣམས་སུ་ངེས་པ་ཞེས་བྱ་བའི་ཡེ་ཤེས་ནི་རྡོ་རྗེ་ཁྲོ་བོ་རྡོ་རྗེ་བཞད་པའོ། །དོན་དམ་པ་ཞེས་བྱ་བ་ནི་ཁྲོ་བོ་རྡོ་རྗེ་ཆོས་
ནི་དོན་དམ་པ་སྟེ། དམ་པ་ཡང་ཡིན་ལ་དོན་ཡང་ཡིན་པས་དོན་དམ་པའི་ཆོས་བདག་མེད་པའི་ཏིང་ངེ་འཛིན་ཞེས་བྱ་བའི་དོན་ཏོ། །ཀུན་དུ་བཟང་ཞེས་བྱ་བ་ནི་ཁྲོ་བོ་རྡོ་རྗེ་རྣོན་པོ་སྟེ། ཆོས་ཐམས་ཅད་མ་སྐྱེས་པར་ཤེས་རབ་ཀྱི་ཡེ་ཤེས་ཀྱིས་སྒོམ་པའི་ཀུན་དུ་བཟང་པོ་
འདི་ལ་མངའ་བ་དེ་བས་ན་ཀུན་དུ་བཟང་པོའོ། །སྤྱོད་པ་མཆོག་ཅེས་བྱ་བ་ནི། ཁྲོ་བོ་རྡོ་རྗེ་རྒྱུ་སྟེ་དཀྱིལ་འཁོར་སྤྲུལ་པའི་སྤྱོད་པ་ལ་གཞན་དང་མཚུངས་པ་མེད་པའི་ཕྱིར་སྤྱོད་མཆོག་གོ། །བདུད་ཅེས་བྱ་བ་ནི་ཁྲོ་བོ་རྡོ་རྗེ་སྨྲ་བ་སྟེ། ངག་གི་རྣམ་པར་རྟོག་པའི་བདུད་བྱེད་པས་
ན་བདུད་ཅེས་གསུངས་སོ། །བདུད་ནི་རབ་ཏུ་འདུལ་བ་ཞེས་བྱ་བ་ནི་ཁྲོ་བོ་རྡོ་རྗེ་ལས་ཏེ་རྩོམ་པའི་བརྩོན་འགྲུས་ཀྱི་ངོ་བོས་ལེ་ལོའི་བདུད་རབ་ཏུ་འདུལ་བར་བྱེད་པའི་ཕྱིར་བདུད་རབ་ཏུ་འདུལ་བའོ། །ཀུན་གྱི་མཆོག་ཅེས་བྱ་བ་ནི་ཁྲོ་བོ་རྡོ་རྗེ་བསྲུང་བ་སྟེ། ཡོངས་སུ་སྦྱོང་བའི་བརྩོན་འགྲུས་ཀྱིས་
བྱང་ཆུབ་སེམས་དཔའ་ཐམས་ཅད་ཕྱིར་མི་ལྡོག་པའི་ས་ལ་འཇོག་པར་བྱེད་པས་གཞན་ལས་མཆོག་ཏུ་གྱུར་པ་དེའི་ཕྱིར་ཀུན་གྱི་མཆོག་གོ། །མཉམ་ཉིད་མཁྱེན་ཞེས་བྱ་བ་ནི་རང་བཞིན་གྱིས་འོད་གསལ་བའི་ཆོས་རྣམས་སོ་སོར་རྟོགས་པའི་བརྩོན་འགྲུས་ཀྱིས་དེ་བཞིན་གཤེགས་པ་ལ་
སོགས་པ་ཐམས་ཅད་ཀྱི་དངོས་པོའི་རྣམ་པར་རྟོག་པ་ཐམས་ཅད་འདིས་གསོལ་བར་ངེས་པས་ན། མཉམ་པ་ཉིད་མཁྱེན་པ་ནི་རྡོ་རྗེ་གནོད་སྦྱིན་ཏེ། མཚན་བརྒྱའོ། །ཀུན་དུ་འགྲོ་ཞེས་བྱ་བ་ནི། ཐམས་ཅད་དུ་སོང་བས་ན་ཐམས་ཅད་དུ་འགྲོ་བ་ནི་ཁྲོ་བོ་རྡོ་རྗེ་ཁུ་ཚུར་ཏེ། སོ་སོར་
རྟོག་པའི་བརྩོན་འགྲུས་ཀྱི་ངོ་བོས་དངོས་གྲུབ་ཐམས་ཅད་གྲུབ་པའི་ཕྱིར་རོ། །སངས་རྒྱས་ཧཱུཾ་མཛད་ཅེས་བྱ་བ་ནི། རྡོ་རྗེའི་རིགས་སྤྲུལ་ནས་ཐོག་མར་བཅོམ་ལྡན་འདས་རྣམ་པར་སྣང་མཛད་ཀྱི་ཧཱུཾ་ཊཀྐི་ཛ་ཞེས་བྱ་བ་གང་ཡིན་པ་དེ་གསུངས་པ་དང་། དེ་ལས་གཞན་ཡང་། ཨོཾ་