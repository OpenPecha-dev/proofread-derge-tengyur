བུ་དེ་ཉིད་བཛྲ་ཨཱ་བེ་ཤ་ཀྲོ་དྷ་ཧཾ་ཞེས་བྱ་བས་ཁྲོ་བོ་རྡོ་རྗེ་འབེབས་པར་བདག་ཉིད་བསྒོམ་པར་བྱའོ། །དེ་ནས་ཁྲོ་བོ་རྡོ་རྗེ་ལྕགས་ཀྱུས་ལས་ཀྱི་ཕྱག་རྒྱ་ཐམས་ཅད་དགུག་པ་དང་། རྡོ་རྗེ་ཞགས་པས་རྡོ་རྗེ་ཧཱུཾ་མཛད་ལ་སོགས་པ་མདུན་ན་གནས་པའི་རྡོ་རྗེ་ཧཱུཾ་མཛད་ལ་སོགས་པའི་སྐུ་ལ་གཞུག་པ་དང་། དེ་ཉིད་རྡོ་རྗེ་
ལྕགས་སྒྲོག་གིས་བཅིངས་ནས། ཁྲོ་བོ་རྡོ་རྗེ་འབེབས་པའི་ཕྱག་རྒྱས་དབང་དུ་བྱ་བ་ཡིན་ནོ། །དེ་ནས་རྡོ་རྗེ་ཧཱུཾ་མཛད་ཀྱི་དམ་ཚིག་གི་ཕྱག་རྒྱ་བཅིངས་ནས། ཨོཾ་སུཾ་བྷ་ནི་སུཾ་བྷ་ཧཱུཾ། གྲྀ་ཧྞ་གྲྀ་ཧྞ་ཧཱུཾ། གྲྀ་ཧྞཱ་པ་ཡ་གྲྀ་ཧྞཱ་པ་ཡ་ཧཱུཾ། ཨཱ་ན་ཡ་ཧོ། བྷ་ག་བཱན་བཛྲ་ཧཱུཾ་ཕཊ། དྲྀ་ཤྱ་ཞེས་བྱ་བས་བཅོམ་ལྡན་འདས་ལ་
ལྟ་བ་བྱས་ནས། དེ་ཉིད་གཞིའི་ལུས་ཀྱི་ནང་དུ་ཆུད་པའི་རང་གི་ལུས་ལ་ཛཿཧཱུཾ་བཾ་ཧོཿཞེས་བརྗོད་པས། དགུག་པ་དང་། གཞུག་པ་དང་། བཅིང་བ་དང་། དབང་དུ་བྱས་ལ། ས་མ་ཡ་སྟྭཾ་ཧོ་ཞེས་བྱ་བས་གསལ་ཞིང་རབ་ཏུ་འབར་བས་བསྐོར་བའི་འོད་ཀྱི་དཀྱིལ་འཁོར་བསྐྱེད་ནས། ས་མ་ཡ་སྟྭཾ་ཨ་
ཧཾ་དང་། རང་གི་སྔགས་ལན་གསུམ་བརྗོད་ཅིང་བཅོམ་ལྡན་འདས་རྡོ་རྗེ་ཧཱུཾ་མཛད་དང་། བདག་ཉིད་ལྷན་ཅིག་ཐ་མི་དད་པར་བསྒོམ་པར་བྱས་ནས། ཁྲོ་བོ་རྡོ་རྗེ་འབེབས་པའི་དམ་ཚིག་གི་ཕྱག་རྒྱ་བཅིངས་ལ། གཞིའི་ལུས་ལ་ཡིད་ཀྱིས་རང་གི་གནས་སུ་གནས་ཏེ། ཨོཾ་བཛྲ་ཨཱ་བེ་ཤ་ཡ་སརྦ་ས་མ་ཡ་
ཧཱུཾ། ཨཱ་བེ་ཤ་དྲྀ་ཤྱ་ཞེས་བྱ་བས། མདུན་ན་གནས་པའི་རྡོ་རྗེ་འབེབས་པ་ལ་བལྟས་ཏེ། དེ་བཞིན་དུ་གཞུག་པར་བྱའོ། །དེ་ནས་འོད་ཀྱི་དཀྱིལ་འཁོར་དེ་བཞིན་དུ་བསྐྱེད་པ་དང་། ས་མ་ཡ་སྟྭཾ་ཨ་ཧཾ། ཨོཾ་བཛྲ་ཨཱ་བེ་ཤ་མ་ཧཱ་ཀྲོ་དྷ་ཨཱ་བེ་ཤ་ཡ་སརྦྦ་ས་མ་ཡ་ཧཱུཾ་ཨཿཞེས་ལན་གསུམ་གྱི་བར་དུ་བརྗོད་
ཅིང་། རྡོ་རྗེ་འབེབས་པ་དང་བདག་ཉིད་ལྷན་ཅིག་ཐ་མི་དད་པར་བསྒོམ་པར་བྱའོ། །དེ་ནས་རྡོ་རྗེ་ཧཱུཾ་མཛད་ལ་སོགས་པའི་ཆོས་དང་། ལས་དང་། ཕྱག་རྒྱ་ཆེན་པོ་རྣམས་ཀྱིས་རྒྱས་བཏབ་ནས། ཡིད་ཀྱི་ལེགས་པའི་སྦྱོར་བ་ཡིས། ཛཿཧཱུཾ་བཾ་ཧོཿས་གཞུག་པར་བྱ། རྡོ་རྗེ་ཧཱུཾ་མཛད་ལ་སོགས་པའི་
རྟེན་དང་བརྟེན་པའི་སྐུ་ལ་རྣམ་པར་སྣང་མཛད་ལ་སོགས་པའི་སངས་རྒྱས་ཐམས་ཅད་བཅུག་ནས། དེ་ནས་དེ་ལ་དམ་ཚིག་གི་ཕྱག་རྒྱ་དང་། བཛྲ་དྷཱ་ཏུ་དྲྀ་ཤྱ་ཛཿཧཱུཾ་བཾ་ཧོཿས་མ་ཡ་སྟྭཾ་ཨ་ཧཾ། བཛྲ་དྷཱ་ཏུ་ཞེས་བྱ་བ་ལན་གསུམ་གྱི་བར་དུ་བརྗོད་པར་བྱའོ། །དེ་བཞིན་གཤེགས་པ་ཐམས་ཅད་ཀྱི་དམ་ཚིག་གི་