རྒྱས་བཏབ་སྟེ། དབང་བསྐུར་ཞིང་ཕྲིན་ལས་ལ་ངེས་པར་སྦྱར་བར་བྱ་བ་ནི། ལས་ཀྱི་རྒྱལ་པོ་མཆོག་ཅེས་བྱ་བའི་ཏིང་ངེ་འཛིན་གསུམ་པ་ཡིན་ནོ། །འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོ་ལས་བཤད་པའི་དངོས་གྲུབ་ནི། འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་
འཁོར་ཆེན་པོར་དམ་ཚིག་དང་དབང་བསྐུར་བས་བསྒྲུབ་པར་བྱའོ་ཞེས་བསྟན་པར་བྱ་བའི་ཕྱིར། དེ་ནས་ཕྱག་ན་རྡོ་རྗེ་ཞེས་པ་ལ་སོགས་པ་གསུངས་ཏེ། དེ་བཞིན་གཤེགས་པ་ཐམས་ཅད་ཀྱི་དེ་ཁོ་ན་ཉིད་ཀྱི་དངོས་གྲུབ་བསྟན་པའི་འབྲས་བུ་ཐོབ་པར་བགྱི་བ་དེའི་སླད་དུ་མ་ཧཱ་མཎྜ་ལཾ་པྲ་བེ་ཤ་ཡ་ཞེས་བྱ་
བ་ནི། ཁམས་གསུམ་རྣམ་པར་རྒྱལ་བའི་དཀྱིལ་འཁོར་ཆེན་པོར་འཇུག་པའོ། །དུཥྚ་རོ་དྷན་ནི་བ་རཱ་ཡ་པྲ་བེ་བྷ་ཞེས་བྱ་བ་ལ། གདུག་པ་ནི་ཞེ་སྡང་ལ་སོགས་པའི་དབང་དུ་གྱུར་པའོ། །བསམ་པ་མ་དག་པ་ནི་མ་རུངས་པ་སྟེ། གཞན་གྱི་སྲོག་འཕྲོག་པའོ། །དེ་ལྟར་གྱུར་པ་དེ་དག་དཀྱིལ་འཁོར་
ཆེན་པོར་ཞུགས་ནས་སྡིག་པའི་དབང་དུ་གྱུར་པ་རྣམས་དང་བྲལ་བ་ཡིན་ནོ། །པྲ་མོ་ཀྵ་ཡ། དུར་དྲྀཥྛ་པརྱ་པན་ན་མ་ཞེས་བྱ་བ་ནི། གང་ལོག་པར་ལྟ་བ་ཅན་གང་ཡིན་པ་དེ་ནི་ལྟ་བ་ངན་པར་ཞུགས་པའོ། །དེས་ཀྱང་དཀྱིལ་འཁོར་དུ་ཞུགས་པ་དང་། །དབབ་པའི་ཡེ་ཤེས་བསྐྱེད་པས་ཡང་དག་པའི་
ལྟ་བ་ལ་སྦྱོར་བ་ནི་སོ་སོར་གྲོལ་བའོ། །བི་ཤོ་དྷ་ཡ་བི་ནཱ་ཤ་ཡ་ཞེས་བྱ་བ་ནི། སྐལ་བ་དང་མི་ལྡན་པ་གང་ཡིན་པ་དེ་རྣམ་པར་སྦྱང་ཞིང་རྣམ་པར་འཇིག་པ་སྟེ། གང་དག་ཤི་བ་ཉིད་རྣམ་པར་སྦྱོང་ངོ་ཞེས་བྱ་བའི་དོན་ཏོ། །ཧ་ཧ་ཧ་ཧེ་ཧེ་ཞེས་བྱ་བ་ནི་ཐོག་མ་མེད་པ་ནས་སྐྱེ་བའི་རྒྱུ་དང་བྲལ་བ་ཞེས་བྱ་བའི་
དོན་ཏོ། །ཧཱུཾ་ཞེས་བྱ་བ་ནི་དེ་བཞིན་གཤེགས་པ་རྣམས་ཀྱི་བདེ་བ་དང་། ཡིད་བདེ་བ་ལ་ཞུགས་པ་དང་། བདེ་བ་དང་ཡིད་བདེ་བའི་ངོ་བོ་རྣལ་འབྱོར་པ་ལ་ཡང་གྱུར་པའོ། །བཅོམ་ལྡན་འདས་སེམས་ཅན་གྱི་ཁམས་མ་ལུས་ཤིང་ལུས་པ་མེད་པ་ཞེས་བྱ་བ་ནས། མི་རྣམས་ཇི་ལྟར་བགྱི་བ་དེ་
བཞིན་གཤེགས་པ་ཐམས་ཅད་ཀྱིས་བཀའ་སྩོལ་ཅིག་ཅེས་བྱ་བའི་བར་དུ་བཅོམ་ལྡན་འདས་རྣམ་པར་སྣང་མཛད་ལས་དངོས་སུ་བཀའ་ནོད་པའི་ཚིག་ཡིན་ནོ། །དེ་ནས་ཨོཾ་བཛྲ་པཱ་ཎི་མ་ཧཱ་མཎྜ་ལཾ། པྲ་བེ་ཤ་ཡ་ཞེས་བྱ་བ་ནས་ཧ་ཧ་ཧ་ཧ་ཧཱུཾ་ཞེས་བྱ་བའི་བར་ནི། བཅོམ་ལྡན་འདས་ལ་བཀའ་