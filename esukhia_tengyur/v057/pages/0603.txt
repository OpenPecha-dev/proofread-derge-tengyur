གསུམ་པ་ཡིན་པར་ཤེས་པར་བྱའོ། །རྡོ་རྗེའི་རིགས་ཀྱི་ལས་ཀྱི་དཀྱིལ་འཁོར་ལས་གསུངས་པའི་དངོས་གྲུབ་རྣམས་ནི་རྡོ་རྗེ་རིགས་ཀྱི་ལས་ཀྱི་དཀྱིལ་འཁོར་གྱི་དམ་ཚིག་དང་། དབང་བསྐུར་བ་ཐོབ་པས་བསྒྲུབ་པར་བྱའོ་ཞེས་བསྟན་པའི་ཕྱིར། དེ་ནས་ཕྱག་ན་རྡོ་རྗེ་
ཞེས་བྱ་བ་ལ་སོགས་པས་སློབ་དཔོན་གྱི་ལས་ཀྱི་ཆོ་ག་དང་། སློབ་མ་འཇུག་པའི་ཆོ་ག་རྒྱས་པ་བསྟན་ཏོ། །དེ་ནས་ཞེས་བྱ་བའི་སྒྲ་ནི་སྐབས་སུ་བབས་པ་སྟེ། སློབ་དཔོན་གྱི་ལས་ཀྱི་ཆོ་ག་དང་། སློབ་མ་འཇུག་པའི་ཆོ་ག་རྒྱས་པ་རྩོམ་མོ་ཞེས་བྱ་བའི་ཐ་ཚིག་གོ། །འདི་ཞེས་བྱ་བ་ནི།
བློ་ལ་གནས་པའོ། །རྡོ་རྗེ་ལས་ཀྱི་དམ་ཚིག་ནི་དེ་བཞིན་གཤེགས་པ་ཐམས་ཅད་དགུག་པ་ལ་སོགས་པའི་ཆོ་གའོ། །རྒྱས་པ་ནི་རྣམ་པ་དུ་མ་སྟེ། རྣམ་པར་སྣང་མཛད་དང་། རྡོ་རྗེ་ཧཱུཾ་མཛད་དང་། རིན་ཆེན་དང་། ཆོས་དང་། ལས་ཀྱི་ཧཱུཾ་མཛད་ཀྱི་དཀྱིལ་འཁོར་གྱི་དབྱེ་བ་ཐ་དད་པ་ཞེས་བྱ་བའི་དོན་
ཏོ། །དེའི་ལས་ཀྱི་དཀྱིལ་འཁོར་དེ་གསུངས་པ་ནི་བཤད་པའོ། །དེ་ནས་ཞེས་བྱ་བའི་སྒྲ་ནི་དེ་མ་ཐག་པ་སྟེ། སྔོན་དུ་བསྙེན་པའི་རྗེས་ཐོགས་ལ་ཞེས་བྱ་བའི་དོན་ཏོ། །འདི་སྐད་སྟོན་པ་ཡིན་ཏེ། འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་བཤད་པའི་ཆོ་གས་དཔལ་རྡོ་རྗེ་ཧཱུཾ་མཛད་
ཀྱི་རྣལ་འབྱོར་བྱས་ལ། དེ་ལས་གསུངས་པའི་རྣལ་འབྱོར་ཆེན་པོའི་བསྒྲུབ་པ་བྱས་ནས། དེ་ནས་རང་གི་སྙིང་གར་ལས་ཀྱི་དཀྱིལ་འཁོར་ཚིག་ཙམ་གྱིས་སྤྲུལ་ལ་རང་གི་རིག་པས་ལྷ་རྣམས་བཞག་ནས་བསྒོམ་པ་བྱས་ལ་རེ་རེ་ཞིང་ཡང་རང་གི་རིག་པ་ཁྲི་ཁྲི་བཟླས་པ་བྱའོ། །ཡང་ན་ལས་ཀྱི་དཀྱིལ་འཁོར་
ལས་གསུངས་པའི་ཏིང་ངེ་འཛིན་གསུམ་བསྒོམ་པ་སྔོན་དུ་འགྲོ་བས་རིག་པའི་བརྟུལ་ཞུགས་སྤྱད་ལ། ཇི་སྲིད་ལས་ཀྱི་དཀྱིལ་འཁོར་མངོན་སུམ་དུ་གྱུར་པ་དེ་སྲིད་ཀྱི་བར་དུ་བསྒོམ་པར་བྱའོ། །དེ་ནས་དཀྱིལ་འཁོར་དེ་བྲི་བར་བྱའོ། །དེ་ནས་ཞེས་བྱ་བ་ནི་རྒྱུ་དེའི་ཕྱིར་གྱི་དོན་ཏོ། །གང་གི་ཕྱིར་ལས་
ཀྱི་དཀྱིལ་འཁོར་དུ་འཇུག་པ་མེད་པ་ན། ལས་ཀྱི་དཀྱིལ་འཁོར་ལས་གསུངས་པའི་དངོས་གྲུབ་རྣམས་བསྒྲུབ་པར་མི་འགྱུར་བ་དེའི་ཕྱིར། དངོས་གྲུབ་རྣམས་བསྒྲུབ་པའི་ལས་ཀྱི་དཀྱིལ་འཁོར་རབ་ཏུ་བཤད་པར་བྱའོ། །ལས་ཀྱི་དཀྱིལ་འཁོར་དམ་པ་སྟེ། །ཞེས་བྱ་བ་ནི་གོ་སླའོ། །དེ་ཅི་འདྲ་