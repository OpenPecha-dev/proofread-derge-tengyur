ཕྱག་རྒྱ་ཐམས་ཅད་ཀྱི། །ཞེས་བྱ་བ་རྡོ་རྗེ་འབེབས་པའི་དམ་ཚིག་གི་ཁུ་ཚུར་ནི། དམ་ཚིག་དང་། ཆོས་དང་། ལས་དང་། ཕྱག་རྒྱ་ཆེན་པོ་རྣམས་ཀྱིའོ། །སྤྱིའི་ཕྱག་རྒྱ་བཅིངས་པའི་ཆོ་ག་རྒྱས་པ་བཤད་དེ་ཞེས་བྱ་བ་ནི། སྤྱི་ཞེས་བྱ་བ་ཐུན་མོང་དུ་གྱུར་པའི་
བཅིང་བའི་ཆོ་ག་རྒྱས་པ་ཡིན་པས་ཕྱག་རྒྱ་བཅིང་བའི་ཆོ་ག་རྒྱས་པ་ཞེས་བྱ་སྟེ། སྙིང་གར་རྡོ་རྗེ་བསྡམས་པ་དྲལ་བའི་མཚན་ཉིད་དོ། །དེ་བཤད་པར་བྱའོ། །དེ་ཉིད་གསུངས་པ་ནི། དེ་ལ་ཐོག་མ་ཉིད་དུ་ཞེས་བྱ་བ་སྟེ། རྡོ་རྗེ་དབབ་པའི་དམ་ཚིག་གི་ཁུ་ཚུར་གྱི་ཕྱག་རྒྱ་བཅིངས་པ་
ཉིད་ཀྱིས། དངོས་གྲུབ་ཀྱི་ཆོ་ག་རྒྱས་པའི་དམ་ཚིག་དང་། ཆོས་དང་། ལས་དང་། ཕྱག་རྒྱ་ཆེན་པོ་རྣམས་ལས། ཐོག་མ་ཉིད་དུ་རྡོ་རྗེ་བཅིངས་པའི་སོར་མོ་སྙིང་གར་གདབ་པར་བྱ་སྟེ་ཞེས་བྱ་བ་ནི། ཐལ་མོ་སྦྱར་བ་དང་། རྡོ་རྗེ་ཐལ་མོ་དང་། རྡོ་རྗེ་བསྡམས་པ་བཅིངས་ལ།
རང་གི་སྙིང་གར་བཛྲ་བནྡྷ་ཏྲཊ། ཅེས་བྱ་བ་འདིས་ལན་གསུམ་དྲལ་བ་ནི། ཁམས་གསུམ་པའི་འདོད་ཆགས་ལ་སོགས་པ་བག་ཆགས་ཀྱིས་འཆིང་བ་གཞིག་པར་དཀའ་བ་སྟེ། རང་བཞིན་གྱིས་འོད་གསལ་བར་བསྒོམས་པས་གཅོད་པར་སྟོན་པ་ཡིན་ནོ། །དེ་ནས་
ཕྱག་རྒྱ་བཅིང་བ་ཀུན་ནི། རྡོ་རྗེ་འབེབས་པ་ལ་སོགས་པའོ། །རང་རང་གི་ལུས་དང་ངག་དང་སེམས་རྡོ་རྗེ་ནི་རྣལ་འབྱོར་པའིའོ། །དབང་དུ་འགྱུར་རོ་ཞེས་བྱ་བ་ནི་སྒྲུབ་པ་པོས་ཕྱག་རྒྱ་གང་དང་གང་བཅིངས་པ་དེ་དང་དེ་རང་གི་ལས་བྱེད་དོ་ཞེས་བྱ་བའི་ཐ་ཚིག་གོ། །དེ་ལྟར་
ཕྱག་རྒྱ་ཐམས་ཅད་བཅིང་བའི་དོན་གྱི་སྔོན་དུ་བྱ་བའི་ཆོ་ག་བསྟན་ནས་ད་ནི་དེ་རྣམས་ཉིད་གྲུབ་པའི་དོན་གྱི་ཆོ་ག་གསུངས་པ་ནི། དེ་ནས་ཞེས་བྱ་བ་ལ་སོགས་པ་གསུངས་པ་ཡིན་ཏེ། རྡོ་རྗེ་དབབ་པའི་དམ་ཚིག་གི་ཕྱག་རྒྱར་བཤད་པ། བཛྲ་ཨཱ་བེ་ཤ་ཞེས་ཟློས་ཤིང་བཅིངས་
ལ། ཨཿཞེས་བྱ་བས་བདག་ཉིད་ལ་དབབ་པར་བྱ་ཞིང་། རང་གི་སྙིང་གའི་ཟླ་བ་ལ་རྡོ་རྗེ་ཡང་ཞུགས་པར་བསམ་པར་བྱའོ། །རྡོ་རྗེ་ཞེས་བྱ་བ་ནི་རང་གི་རིགས་ཀྱི་མཚན་མའི་ཉེ་བར་མཚོན་པ་ཙམ་ཡིན་པར་ཤེས་པར་བྱའོ། །དེ་ནས་བབས་ནས་གྲོགས་པོ་ཉིད་དུ་ཉེ་བར་