གམ། ལོ་གཅིག་གི་བར་དུ་བསྒོམ་པར་བྱའོ། །དེ་ནས་གསལ་བ་ཉིད་དུ་གྱུར་པ་དང་། མཚན་ཐོག་ཐག་བསྒོམས་པའི་རྗེས་ལ་གང་དུ་གཏེར་ཡོད་པར་རེ་བའི་སྐས་ལ་སོགས་པ་མཐོང་བ་དང་། དེར་སོང་ལ་འབྱོར་པ་ཅི་ཡོད་པས་མཆོད་པ་ལ་སོགས་པ་བྱ་བ་དང་། ཕྱི་རོལ་དུ་གཏོར་མ་
བྱིན་ལ་རྡོ་རྗེ་ལྕགས་སྒྲོག་གིས་གཏེར་བཅིང་བ་དང་། གནས་དང་ཞིང་སྐྱོང་བཅིང་བ་དང་། བདེན་པའི་བྱིན་རླབས་ཀྱང་བྱས་ལ་བཟླས་པ་དང་བསྒོམ་པ་བྱས་ན། བསྒོམས་ས་ན་གནས་པའི་གཏེར་ནི་དེའི་ས་མཐོང་བར་འགྱུར་ཞེས་པའོ། །རྡོ་རྗེའི་དབྱིབས་ནི་བྲིས་ནས་ཀྱང་། །ནམ་
མཁའི་ངོས་ལ་བསྒོམ་པར་བྱ། །ཞེས་བྱ་བ་ལ་སོགས་པ་ལ། སྔ་མ་བཞིན་དུ་རང་གི་ལྷའི་རྣལ་འབྱོར་བྱས་ལ་དཔྲལ་བར་ཡི་གེ་ཁཾ་ལས་མེ་ཏོག་དམར་པོ་ལྟ་བུའི་གཏེར། དེའི་སྟེང་དུ་ཡི་གེ་ཏྲཾ་ལས་རྡོ་རྗེ་དང་འདྲ་བར་བསྐྱེད་ལ་སྔགས་ཟློས་ཤིང་ཡིད་ཀྱིས་འཕྲལ་བ་ལས་ཕྱུང་སྟེ། ནམ་
མཁར་ཡོངས་སུ་བསྒོམ་པར་བྱའོ། །དེ་ནས་སྔ་མ་བཞིན་དུ་ཆོ་ག་ཐམས་ཅད་བྱས་ལ་ཡོད་པར་རེ་བའི་གནས་སུ་དེ་བཞིན་དུ་རྡོ་རྗེའི་གཟུགས་བྲིས་ལ་ནམ་མཁར་ཡོངས་སུ་བསྒོམ་པར་བྱས་ནས། གང་དུ་ལྷུང་བར་མཐོང་བ་དེར། །གཏེར་ཡོད་པར་ནི་རྣམ་པར་བཤད། །བློ་ལྡན་མི་ཡི་
རྡོ་རྗེའི་དབྱིབས། །ཞེས་བྱ་བ་ལ་སོགས་པ་ལ། དེ་བཞིན་དུ་རང་གི་ལྷའི་རྣལ་འབྱོར་བྱས་ལ། རང་གི་ལྕེ་ལ་ཡི་གེ་པ་གུར་གུམ་གྱི་མདོག་ཅན་དེའི་སྟེང་དུ་ཧྲཱིཿམདོག་སེར་པོ་ལས་རྡོ་རྗེ་བསམ་པར་བྱའོ། །དེ་ནས་སྔ་མ་བཞིན་དུ་བསྒོམ་པ་དང་བསྒྲུབ་པ་བྱས་ལ་གང་དུ་ཡོད་པར་རེ་བ་
དེར་སོང་སྟེ། དེ་བཞིན་དུ་བདེན་པའི་ཚིག་བྱས་ནས། བློ་ལྡན་མི་ཡི་རྡོ་རྗེའི་དབྱིབས། །ལྕེ་ཡི་སྟེང་དུ་བསྒོམས་ན་ནི། །འདི་ན་ཡོད་ཅེས་བདག་ཉིད་ཀྱིས། །བདེན་པ་ཉིད་དུ་སྨྲ་བར་འགྱུར། །ཞེས་པས་བྱིན་གྱིས་བརླབས་པའི་ལྕེས་རྟོག་པ་མེད་པའི་ཚུལ་གྱིས་སྨྲ་བར་བྱེད་དོ། །བདག་
གི་ལུས་ནི་ཐམས་ཅད་ལ། །ཞེས་བྱ་བ་ལ་སོགས་པ་ལ་དེ་བཞིན་དུ་བདག་ལ་བྱིན་གྱིས་བརླབས་པ་ལ་སོགས་པ་བྱས་ནས། ཡི་གེ་ཨ་མདོག་སེར་པོ་ལས་སྣ་ཚོགས་རྡོ་རྗེར་བདག་ཉིད་བསམས་ལ་བསྒོམ་པ་དེ་བྱས་ནས་བསྒྲུབ་པར་བྱ་བའི་གཏེར་གྱི་གནས་སུ་བདེན་པའི་བྱིན་རླབས་བྱས་ཏེ།