པའི་རྡོ་རྗེ་ལྟར་མི་ཕྱེད་པའི་ཏིང་ངེ་འཛིན་གང་ལ་མིང་དེ་སྐད་ཅེས་བྱ་བ་གང་ལ་སྙོམས་པར་ཞུགས་ཏེ། དེ་བཞིན་གཤེགས་པ་ཐམས་ཅད་ཐུགས་ཀར་ཞུགས་པའི་རྣམ་པར་ཐུགས་རྩེ་གཅིག་ཏུ་མཛད་ཅེས་བྱ་བའི་ཐ་ཚིག་གོ །ནམ་མཁའི་དབྱིངས་ཐམས་ཅད་ཀྱི་ཞེས་བྱ་བ་ནི། ནམ་མཁའི་
ཁམས་ཇི་སྙེད་པའི་རྡུལ་ཕྲ་རབ་དེ་སྙེད་པ་ཐམས་ཅད་དུ་ཀུན་ནས་སྤྲོས་པས་ན། མཉམ་པར་སྤྲོས་པ་སྟེ། རྡུལ་ཕྲ་རབ་ཀྱི་རྡུལ་སྙེད་ཀྱིས་ཀུན་དུ་ཁྱབ་པ་དེ་ཉིད་སྤྲོས་པ་དེའི་ངོ་བོ་ནི་སྤྲོས་པའོ། །དེ་ནས་ནམ་མཁའི་དབྱིངས་ཐམས་ཅད་ཀྱི་རྡུལ་ཤིན་ཏུ་ཕྲ་མོ་དང་མཉམ་པས་སྤྲོས་པ་ཉིད་ཀྱི་རྒྱུ་སྔོན་དུ་སོང་
བ་དེས་སོ། །རི་རབ་ཀྱི་རྩེ་མོ་ན་རྩེ་མོ་རྡོ་རྗེ་དང་། ནོར་བུ་རིན་པོ་ཆེ་ལས་བྱས་པའི་ཁང་བུ་བརྩེགས་པར་ཡང་གཅིག་ཏུ་འདུས་ཏེ། དེ་བཞིན་གཤེགས་པ་རྣམས་བཅོམ་ལྡན་འདས་ཀྱི་ཐུགས་ཀར་ཞུགས་སོ། །ཅི་ཞིག་མཛད་ནས་ཤེ་ན། དེ་བཞིན་གཤེགས་པ་ཐམས་ཅད་ཀྱིས་མཉམ་པ་ཉིད་དུ་དམིགས་
ནས་ཞེས་བྱ་བ་སྨོས་ཏེ། དེ་བཞིན་གཤེགས་པ་ཐམས་ཅད་ཀྱི་སེམས་ཅན་གྱི་དོན་གྱི་ཕྱིར་མཉམ་པ་ཉིད་དུ་ཐུགས་རྩེ་གཅིག་པ་ཉིད་དུ་མངོན་དུ་མཛད་ནས་སོ། །དེ་ནས་བཅོམ་ལྡན་འདས་དེ་བཞིན་གཤེགས་པ་རྣམ་པར་སྣང་མཛད་ཀྱི་ཐུགས་ཀའི་དཔལ་གྱི་བེའུར་བཞུགས་པ་ནི་དེ་དག་དགོངས་པ་
གཅིག་པར་བསྟན་པ་ཡིན་ནོ། །དེ་ནས་ཡང་བཅོམ་ལྡན་འདས་ཏིང་ངེ་འཛིན་ལ་སྙོམས་པར་ཞུགས་སོ་ཞེས་བྱ་བར་སྦྱར་རོ། །དེ་བཞིན་གཤེགས་པ་ཐམས་ཅད་ཀྱི་ཐུགས་སུ་བདག་བྱིན་གྱིས་བརླབས་ཏེ། དེ་བཞིན་གཤེགས་པ་ཐམས་ཅད་ཀྱི་སེམས་དཔའི་རྡོ་རྗེའི་ངོ་བོར་བདག་ཉིད་སེམས་བརྟན་པར་
མཛད་པའོ། །ཐམས་ཅད་རྡོ་རྗེ་ནི་ཁྲོ་བོ་རྡོ་རྗེ་སེམས་དཔའ་ལ་སོགས་པ་དེ་དག་གིའོ། །མཉམ་པ་ཉིད་དུ་མཚུངས་པ་སྟེ། །ཁྲོ་བོ་ཞེ་སྡང་ལས་བྱུང་བ། །རྟག་ཏུ་རྡོ་རྗེའི་རིགས་ཞེས་གྲགས། །ཞེས་འབྱུང་བས་ཐམས་ཅད་ཀྱི་རྡོ་རྗེའི་མཉམ་པ་ཉིད་གང་ཡིན་པ་དེའི་རྒྱུར་གྱུར་པའོ། །མ་ལུས་ཤིང་ལུས་
པ་མེད་པའི་སེམས་ཅན་གྱི་ཁམས་ཡོངས་སུ་བསྐྱབ་པའི་དོན་དེས་ཀྱང་ཕན་པ་དང་བདེ་བ་ཐམས་ཅད་ཀྱི་དངོས་གྲུབ་དམ་པ་དེ་འགྲུབ་པའི་རྒྱུར་འགྱུར་རོ། །མ་རུངས་པ་རྣམས་འདུལ་བའི་ཕྱིར། །ཞེས་བྱ་བ་ནི་འཆད་པར་འགྱུར་བའི་ལྷ་ཆེན་པོ་ལ་སོགས་པའི་གདུག་པ་དེ་དག་ཐམས་ཅད་འདུལ་བའི་