མ་ནི་ཁྲོ་བོ་རྡོ་རྗེ་དབྱིག་པ་དང་མཐུན་པའོ། །ཁྲོ་བོ་རྡོ་རྗེ་སེར་སྐྱ་ནི་ར་ལ་ཞོན་པ། མདོག་དམར་པོ་ཕྱག་གཡས་ན་རྡོ་རྗེ་བསྣམས་པ། གཡོན་ན་མི་མགོ་བཟུང་ནས་ཟ་ཞིང་གནས་པའོ། །རྡོ་རྗེ་རྐེད་བཅིངས་མ་ནི་ཁྲོ་བོ་རྡོ་རྗེ་སེར་སྐྱ་དང་མཚུངས་སོ། །ཚོགས་ཀྱི་བདག་པོ་རྡོ་རྗེ་མྱོས་མ་ནི་མདོག་
དཀར་པོ་གླང་པོ་ལ་ཞོན་པ། ཕྱག་གཡས་པ་ན་རྡོ་རྗེ་བསྣམས་པ། གཡོན་ན་ཐོང་གཤོལ་བསྣམས་ཤིང་བཞུགས་པའོ། །རྡོ་རྗེ་འཛུམ་མ་ནི་རྡོ་རྗེ་མྱོས་མ་དང་མཚུངས་པ་ལས། ཁྱད་པར་ནི་འདི་ཡོད་དེ་གཡོན་ན་རལ་གྲི་འཛིན་པའོ། །ཚོགས་ཀྱི་བདག་པོ་རྡོ་རྗེ་ཕྲེང་བ་ནི། མདོག་སྔོ་
བསངས་ཁུ་བྱུག་ལ་ཞོན་པ། ཕྱག་གཡས་ན་རྡོ་རྗེ། གཡོན་ན་མེ་ཏོག་གི་ཕྲེང་བ་འཛིན་པའོ། །རྡོ་རྗེ་ཟབ་མོ་ནི་རྡོ་རྗེ་ཕྲེང་བ་དང་མཚུངས་པ་ལས་ཁྱད་པར་ནི་འདི་ཡོད་དེ་གཡོན་ན་མདུང་རྩེ་གཅིག་པ་ཐོགས་པའོ། །རྡོ་རྗེ་དབང་ནི་མདོག་སེར་སྐྱ་རྟས་དྲངས་པའི་ཤིང་རྟ་ལ་ཞོན་པ། ཕྱག་
གཡས་ན་རྡོ་རྗེ། གཡོན་ན་ཆུ་སྲིན་གྱི་རྒྱལ་མཚན་བསྣམས་པའོ། །རྡོ་རྗེ་བགོ་བ་མ་ནི་རྡོ་རྗེ་དབང་པོ་དང་མཚུངས་པ་ལས་ཁྱད་པར་ནི་འདི་ཡོད་དེ། འདི་ལྟར་མདོག་དམར་པོ་ཡིན་ནོ། །ཚོགས་ཀྱི་བདག་པོ་རྒྱལ་བའི་རྡོ་རྗེ་ནི་མདོག་དཀར་པོ་སྦལ་པ་ལ་ཞོན་པ། གཡས་ན་རྡོ་རྗེ་
གཡོན་ན་རལ་གྲི་འཛིན་པའོ། །རྡོ་རྗེ་དབང་མོ་ནི་རྒྱལ་བའི་རྡོ་རྗེ་དང་མཚུངས་པའོ། །ཕོ་ཉ་རྡོ་རྗེ་ཐོ་བ་ནི། མདོག་སེར་སྐྱ་མེ་ཏོག་ཅན་གྱི་ཁྱོགས་ལ་ཞོན་པ། ཕྱག་གཡས་ན་རྡོ་རྗེ་འཛིན་པ། གཡོན་ན་གཏུན་ཤིང་འཛིན་པའོ། །རྡོ་རྗེ་ཕོ་ཉ་མ་ནི་རྡོ་རྗེ་གཏུན་ཤིང་དང་མཚུངས་པ་ལས།
ཁྱད་པར་ནི་འདི་ཡོད་དོ། འདི་ལྟར་ལག་པ་གཡོན་པ་ན་ཁ་ཊྭཱཾ་ག་འཛིན་པའོ། །ཕོ་ཉ་རྡོ་རྗེ་རླུང་ནི་མདོག་སྔོན་པོ་རི་དགས་ལ་ཞོན་པ། ལག་པ་གཡས་ན་རྡོ་རྗེ། ལག་པ་གཡོན་ན་བ་དན་བསྣམས་པའོ། །རྡོ་རྗེ་མགྱོགས་མ་ནི་ཕོ་ཉ་རྡོ་རྗེ་རླུང་དང་མཚུངས་པའོ། །ཕོ་ཉ་རྡོ་རྗེ་མེ་ནི་མདོག་དཀར་
པོ་ར་སྐྱེས་ལ་ཞོན་པ། འོད་ཟེར་གྱེན་དུ་འབར་བའི་རྩེ་མོ་གསུམ་པ། ལག་པ་གཡས་པ་དག་ན་རྡོ་རྗེ་དང་དགང་གཟར་བསྣམས་པ། གཡོན་པ་གཉིས་ན་ཤིང་གི་དབྱིག་པ་དང་རིལ་བ་སྤྱི་བླུགས་བསྣམས་པའོ། །རྡོ་རྗེ་འབར་བ་མོ་ནི་ཕོ་ཉ་རྡོ་རྗེ་མེ་དང་མཚུངས་པའོ། །ཕོ་ཉ་རྡོ་རྗེ་འཇིགས་