རྣམས་ལ། ཡང་རྣལ་འབྱོར་གྱི་ཚུལ་ཐམས་ཅད་ལས། དམ་ཚིག་གི་ཕྱག་རྒྱས་ཡང་དག་པར་བསྒྲུབས་ནས། དེའི་རྗེས་ལ་ཕྱག་རྒྱ་གཞན་སྦྱར་བར་བྱའོ་ཞེས་དོན་འདི་སྟོན་ལ། རྒྱུད་འདི་ཉིད་ལས་ཀྱང་། རྡོ་རྗེ་དབབ་པ་བྱས་ནས་ནི། །ཕྱག་རྒྱ་ཆེན་པོ་ཆོ་ག་
བཞིན། །བཅིངས་ནས་དེ་ཡི་མདུན་ཕྱོགས་སུ། །སེམས་དཔའ་ཆེན་པོ་དེ་བསྒོམ་མོ། །ཡེ་ཤེས་སེམས་དཔའ་དེ་མཐོང་ནས། །རང་གི་ལུས་སུ་བསྒོམ་པར་བྱ། །བཀུག་ཅིང་བཅུག་ལ་བཅིང་བ་དང་། །དབང་དུ་བྱས་ཏེ་བསྒྲུབ་པར་བྱ། །ཞེས་གསུངས་པས། དང་པོ་ཁོ་ནར་
དམ་ཚིག་གི་ཕྱག་རྒྱ་བཅིང་བར་གསུངས་ལ་གང་གི་ཕྱིར་ཆོ་ག་བཞིན་ཞེས་བྱ་བ་འདིའི་དོན་ནི་འདི་ཡིན་ཏེ་རྡོ་རྗེ་ཐལ་མོ་དང་། རྡོ་རྗེ་བསྡམས་པ་སྙིང་གར་དྲལ་བར་བྱའོ། །དེ་ནས་རྡོ་རྗེ་འབེབས་པའི་ཕྱག་རྒྱས་བདག་ཉིད་ལ་དབབ་པ་བྱས་ནས་བཛྲ་ས་ཏྭ་ཞེས་བྱ་བ་ལ་སོགས་པ་ཡིད་ལ་ཟློས་
ཤིང་ཆོས་བདག་མེད་པ་བསྒོམ་མོ། །དེ་ནས་ནི་ཟླ་བའི་དཀྱིལ་འཁོར་གྱི་རྣམ་པར་རོ། །དེའི་སྟེང་དུ་ཟླ་བའི་དཀྱིལ་འཁོར་གཉིས་པ་དེ་དག་ཀྱང་བཛྲ་ས་ཏྭ་ཞེས་བྱ་བ་ལ་སོགས་པའི་སྒྲ་དང་བཅས་པ་ལས་རྡོ་རྗེ་སྟེ་གང་ལས་དེ་བྱུང་བའོ། །གཞན་དག་ནི་རྡོ་རྗེ་ལས་བྱུང་བའི་རང་གི་མཚན་མ་
བསམ་པར་བྱའོ། །དེ་ནས་མཚན་མའི་ང་རྒྱལ་ཏེ་རྡོ་རྗེ་སེམས་དཔའི་རྣལ་འབྱོར་པས་ནི་དེ་ཉིད་རྡོ་རྗེ་སེམས་དཔར་བྱིན་གྱིས་བརླབ་པའི་སྦྱོར་བས། བདག་ཉིད་རྡོ་རྗེ་སེམས་དཔར་བསྒོམ་པར་བྱའོ། །རྡོ་རྗེ་རྒྱལ་པོ་ལ་སོགས་པ་རྣལ་འབྱོར་པ་ནི་རྡོ་རྗེ་སེམས་དཔའ་ལས་བྱུང་བའི་རང་གི་ལྷའི་
ང་རྒྱལ་ལོ། །དེ་ནས་མ་ཧཱ་ས་མ་ཡ་སྟྭཾ་ཧཾ་ཞེས་བྱང་ཆུབ་ཀྱི་སེམས་ཀྱི་ང་རྒྱལ་བསྐྱེད་ལ། རང་གི་དམ་ཚིག་གི་ཕྱག་རྒྱ་བཅིངས་ཏེ། ས་མ་ཡ་ཧཾ་ཞེས་བྱ་བས་སྐུ་དང་། གསུང་དང་། ཐུགས་ཀྱི་གསང་བའི་ང་རྒྱལ་བསྐྱེད་ནས། རང་གི་ལྷའི་དམ་ཚིག་གི་ཕྱག་རྒྱ་དེ་ཉིད་དང་། ས་མ་ཡ་ས་ཏྭ་
ཨ་དྷི་ཏིཥྛ་སྭ་མཱཾ། ཞེས་བྱ་བ་འདིས་བདག་ཉིད་བྱིན་གྱིས་བརླབས་ནས་རང་གི་ལྷའི་ཕྱག་རྒྱ་ཆེན་པོ་བཅིངས་ཏེ། དེའི་མདུན་དུ་རང་གི་ལྷའི་ཆོ་ག་ཇི་ལྟ་བ་བཞིན་དུ་བསྐྱེད་ནས། རྡོ་རྗེ་ལྕགས་ཀྱུ་ལ་སོགས་པའི་ལས་ཀྱི་ཕྱག་རྒྱས་མདུན་ན་བཞུགས་པའི་གཟུགས་བརྙན་ལ་ཡེ་ཤེས་