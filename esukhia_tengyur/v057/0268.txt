བཞག་སྟེ་བཀྲ་ཤིས་ཀྱི་ཚིགས་སུ་བཅད་པ་གདོན་པར་བྱའོ། །དེ་ནས་ཤར་སྒོའི་བུམ་པ་དང་། བུམ་པ་གང་བས་ཀྱང་དབང་བསྐུར་བར་བྱའོ། །དེའི་རྗེས་ལ་སྦྱོར་བ་འདིས་རྡོ་རྗེ་ཁུ་ཚུར་གྱིས་རྣམ་པར་རྒྱལ་བའི་བུམ་པ་ལས་ཆུ་བླངས་ལ། དབང་བསྐུར་ཞིང་བཏུང་བའི་ཕྱིར་ཡང་
བླུད་པར་བྱའོ། །ཨོཾ་བཛྲ་ཨཾ་ཀུ་ཤ ཨོཾ་བཛྲ་ཨ་བྷི་ཥིཉྩ། ཞེས་བྱ་བ་ནས། བཛྲ་སཏྭ། ཨོཾ་བཛྲ་ཨ་བྷི་ཥིཉྩ་ཞེས་བྱ་བའི་བར་དང་། ཨོཾ་མ་ཧཱ་སུ་ཁ་བཛྲ་སཏྭ་ཛཿཧཱུཾ་བཾ་ཧོཿསུ་ར་ཏ་སྟྭཾ་ཞེས་བརྒྱ་རྩ་བརྒྱད་བཟླས་ལ། དང་པོའི་རྡོ་རྗེ་བཅིངས་ནས་དེའི་སྤྱི་བོར་གཞག་གོ། །དེ་ནས་
རྡོ་རྗེ་སེམས་དཔའི་སྐུ་གཟུགས་གསལ་ལ་དེར་དར་དམར་པོ་དང་རྒྱན་རྣམས་ལ་རྡོ་རྗེ་རིན་ཆེན་བཟླས་པ་བྱིན་ལ། རྡོ་རྗེ་དབྱིངས་ཀྱི་དབང་ཕྱུག་མ་ལ་སོགས་པ་སངས་རྒྱས་རྣམས་ཀྱི་ཕྱག་རྒྱས་དབང་བསྐུར་ནས། སངས་རྒྱས་ལྔའི་རིན་པོ་ཆེའི་ཅོད་པན་ལུགས་མའམ་བརྐོས་པའམ།
བྲིས་པ་རིན་པོ་ཆེ་འམ། དེ་ལས་གཞན་པའི་རྒྱུ་ལས་བྱས་པ་དང་། དར་དཔྱངས་ལ་རྡོ་རྗེ་དབྱིངས་ཀྱི་དབང་ཕྱུག་མ་ལ་སོགས་པ་བཟླས་པ་དང་། རྡོ་རྗེ་རིན་ཆེན་ཀྱང་བཟླས་པས་དབང་བསྐུར་རོ། །དེ་ནས་རྡོ་རྗེ་དང་། བདག་པོ་དང་། མིང་གི་དབང་བསྐུར་ལ། མེ་ཏོག་
ལ་སོགས་པ་དང་། སྒེག་མོ་ལ་སོགས་པས་སློབ་མ་མཆོད་ལ། རིན་པོ་ཆེའི་ཐུར་མའམ། གསེར་གྱི་ཐུར་མ་བྲིའི་སྒྲས་བྱིན་གྱིས་བརླབས་པ་ཐོགས་ལ། མདུན་དུ་འདུག་སྟེ་དེའི་མིག་གཡས་པ་འབྱེད་པ་ལྟར་བྱེད་ཅིང་འདི་སྐད་ཅེས་བརྗོད་པར་བྱའོ། །ཇི་ལྟར་མིག་
མཁན་རྒྱལ་པོ་ཡིས། །འཇིག་རྟེན་ལིང་ཏོག་བསལ་བ་ལྟར། །བུ་ཁྱོད་ཀྱིས་ནི་མི་ཤེས་པ། །རབ་རིབ་རྒྱལ་བ་རྣམས་ཀྱིས་བསལ། ཨོཾ་བཛྲ་ནེ་ཏྲ་ཨ་པ་ཧ་ར་པ་ཊ་ལཾ་ཧྲཱིཿ། དེ་ནས་མེ་ལོང་ལ། ཨཱཿབཛྲ་སཏྭ་ཞེས་བྱ་བའི་སྔགས་མངོན་པར་བཟླས་ལ་བསྟན་ཅིང་ཆོས་ཀྱི་མཚན་ཉིད་
བཤད་པར་བྱའོ། །ཆོས་རྣམས་གཟུགས་བརྙན་ལྟ་བུ་སྟེ། །དག་<ཅང་,ཅིང་>གསལ་ལ་རྙོག་པ་མེད། །གཟུང་དུ་མེད་ཅིང་བརྗོད་དུ་མེད། །རྒྱུ་དང་ལས་ལས་ཀུན་དུ་བྱུང་། །ངོ་བོ་ཉིད་མེད་གནས་མེད་པར། །དེ་ལྟར་ཆོས་ནི་ཤེས་ནས་སུ། །སེམས་ཅན་དོན་ལ་མཉམ་མེད་