ལྟར་བྱ་སྟེ། མཐེ་བོ་རྩེ་མོ་གཉིས་དཔྲལ་བའི་<ཕྱགས་,ཕྱོགས་>སུ་བཞག་ལ་བསྐོར་བ་ནི། ཧེ་རུ་ཀ་རྡོ་རྗེའི་ཕྱག་རྒྱའོ། །མ་མོ་ཐམས་ཅད་པའི་ཕྱག་རྒྱ་ཐམས་ཅད་དཀྱིལ་འཁོར་རྒྱལ་པོ་མཆོག་གམ། ལས་ཀྱི་དུས་སུ་རང་གི་ལས་ལ་གཞག་པར་བྱའོ། །འདིའི་སྙིང་པོ་ནི། ཨོཾ་ཧེ་རུ་ཀ་བཛྲ་ས་མ་ཡ་
སརྦྦ་དུཥྚ་ས་མུ་པྲ་བྷཉྫ་ག་ཧཱུཾ་ཕཊ་ཅེས་བྱ་བའོ། །རྡོ་རྗེ་ཁུ་ཚུར་གཉིས་བཅིངས་ཏེ། །མཉམ་པར་བཞག་སྟེ་སྙིང་གར་གཞག །ཁྲོ་བོའི་ཁུ་ཚུར་གྱིས་བཙིར་བ། །ཕྱི་རོལ་དཀྱིལ་འཁོར་འཇིགས་པའོ། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་བཅིངས་ལ་རྒྱབ་གཉིས་སྦྱར་ནས་མཛུབ་མོ་གཉིས་
བརྐྱང་སྟེ། སེན་མོ་སྦྱར་ནས་བཅིངས་ཏེ། རྩེ་མོ་བཙིར་བས་འབྱུང་པོ་དང་། ཡི་དགས་དང་། སྲིན་པོ་ལ་སོགས་པ་རྣམས་འཇིགས་པའི་ཕྱག་རྒྱའོ། །འདིས་འབྱུང་པོ་ལ་སོགས་པའི་དཀྱིལ་འཁོར་བཀུག་ནས། སྔགས་དང་ཕྱག་རྒྱ་རྣམས་ཐལ་བར་བྱེད་དོ། །འདིའི་སྔགས་ནི།
ཨོཾ་དུཥྚ་བཛྲ་ཀྲོ་དྷ་ཧ་ན་ད་ཧ་པ་ཙ་བི་དྷྭནྶ་ཡ་བི་ཀ་ར་དུཥྚ་ས་མ་ཡ་མུ་དྲ་མཎྜ་ལཾ། བྷཉྫ་བྷཉྫ། མརྡ་མརྡ། ཁཱ་ད་ཁཱ་ད། པ་ར་མནྟྲཾ། བཛྲ་ས་མ་ཡ་ཧཱུཾ་ཕཊ། ཅེས་བྱ་བའོ། །སྙིང་གར་རྡོ་རྗེ་ཁུ་ཚུར་གཉིས་སྦྱར་ལ། མཛུབ་མོ་གཉིས་སོ་སོར་བསྒྲེངས་ནས་སྦྱར་ཏེ། ཕན་ཚུན་གཉི་ག་བཙིར་བ་ནི། །
གདུག་པ་འཇོམས་པའི་ཕྱག་རྒྱ་སྟེ། །འདི་ནི་ལས་ཀྱི་དུས་སམ། དཀྱིལ་འཁོར་རྒྱལ་པོ་མཆོག་གི་དུས་སུ་སྔོན་དུ་སྦྱར་བར་བྱའོ། །གཡོན་པའི་རྡོ་རྗེ་མཛུབ་མོ་ལ། གཡས་པའི་མཛུབ་མོ་བཀུག་ནས་གཟུང་། །རབ་ཏུ་ཁྲོས་པས་དྲག་བཏོགས་ན། །རི་རབ་ཀྱང་ནི་ལྟུང་བར་བྱེད། །ཅེས་
བྱ་བ་ནི་རྡོ་རྗེ་ཁུ་ཚུར་གཉིས་བཅིངས་པའི་གཡོན་པའི་མཛུབ་མོ་གཡས་པའི་མཛུབ་མོའི་ལྕགས་ཀྱུས་བཟུང་ནས། ཡང་དང་ཡང་དུ་དྲག་ཏུ་བཏོགས་པས་འབྱུང་པོ་དང་། ཡི་དགས་དང་། སྲིན་པོ་ལ་སོགས་པའི་གདུག་པ་ཐམས་ཅད་འཇོམས་པའི་ཕྱག་རྒྱའོ། །དེའི་སྔགས་ནི་འདི་
ཡིན་ཏེ། ཨོཾ་མ་ཧཱ་བཛྲ་ཀྲཱུ་ར་ཀྲོ་དྷ་པཱ་ཏ་ཡ་སརྦྦ་དུཥྚ་མཎྜ་ལཾ་བི་ནཱ་ཤ་ཡ་སརྦ་དུཥྚ་ས་མ་ཡཾ་བི་ཀ་ར་བི་དྷྭནྶ་ཡ་སྥོ་ཊ་ཡཾ་བྷཉྫ་སརྦ་དུཤྚ་ས་མ་ཡ་མུ་དྲ་བནྡྷ་གྲྀ་ཧྞ་ཧ་ན་ད་ཧ་པ་ཙ་དུཥྚ་ས་མ་ཡ་སཏྭ་ན་བཛྲ་ས་མ་ཡ་ཧཱུཾ་ཕཊ་ཅེས་བྱ་བའོ། །གཡོན་པའི་རྡོ་རྗེ་མཛུབ་མོ་ལ། །གཡས་པའི་མཛུབ་མོ་ལྕགས་ཀྱུས་