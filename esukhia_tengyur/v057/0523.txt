པ་ནི་མདོག་སྔོན་པོ་རོ་ལངས་ལ་ཞོན་པ། ཕྱག་གཡས་པ་ན་རྡོ་རྗེ། གཡོན་པ་ན་བེ་ཅོན་བསྣམས་པའོ། །རྡོ་རྗེ་འཁྱོར་མ་ནི་ཕོ་ཉ་རྡོ་རྗེ་འཇིགས་པ་དང་མཚུངས་པ་ལས་ཁྱད་པར་ནི་འདི་ཡོད་དེ། ཕྱག་གཡོན་ན་ཞགས་པ་འཛིན་པའོ། །བྲན་རྡོ་རྗེ་ལྕགས་ཀྱུ་ནི་མདོག་སྔོན་པོ།
ཀླུའི་རྒྱལ་པོ་ཤེ་ཤ་ལ་ཞོན་པ། ཕག་གི་གདོང་ཅན་ཕྱག་གཡས་ན་རྡོ་རྗེ། གཡོན་ན་རྡོ་རྗེ་ལྕགས་ཀྱུ་བསྣམས་པའོ། །བྲན་མོ་རྡོ་རྗེ་ཁ་ནི་མདོག་སྔོན་པོ་སྐྱེས་པ་ལ་ཞོན་པ། ཕག་གི་གདོང་ཅན་ཕྱག་གཡས་ན་རྡོ་རྗེ་གཡོན་ན་རལ་གྲི་འཛིན་པའོ། །བྲན་རྡོ་རྗེ་དུས་ནི་མདོག་སྔོན་པོ་མ་ཧེ་ལ་ཞོན་པ།
ཕྱག་གཡས་ན་རྡོ་རྗེ་གཡོན་ན་གཤིན་རྗེའི་དབྱུག་པ་བསྣམས་པའོ། །བྲན་མོ་རྡོ་རྗེ་དུས་ནི་མདོག་ནག་པོ་རོ་ལངས་ལ་ཞོན་པ། ཕྱག་གཡས་ན་རྡོ་རྗེ་གཡོན་ན་ཁ་ཊྭཱཾ་ག་བསྣམས་པའོ། །བྲན་རྡོ་རྗེ་བགེགས་ཀྱི་གཙོ་བོ་ནི་མདོག་སེར་སྐྱ་བྱི་བ་ལ་ཞོན་པ། ཕྱག་གཡས་དག་ན་རྡོ་རྗེ་དང་དགྲ་སྟ། ཕྱག་
གཡོན་པ་དག་ན་རྩེ་གསུམ་པ་དང་གླང་པོ་ཆེའི་མཆེ་བ་བསྣམས་པ། སྦྲུལ་གྱི་མཆོད་ཕྱིར་ཐོགས་འཆང་བའོ། །བྲན་མོ་རྡོ་རྗེ་རུལ་པ་མ་ནི་མདོག་སྔོན་པོ། ཕྱག་གཡས་ན་རྡོ་རྗེ། གཡོན་ན་ཕྱགས་ཤིང་བསྣམས་པ་བྱི་བ་ལ་ཞོན་པའོ། །བྲན་ཀླུ་རྡོ་རྗེ་ནི་མདོག་སེར་སྐྱ། རྡོ་རྗེ་ཆུ་སྲིན་ལ་ཞོན་པ།
སྦྲུལ་མགོའི་གདེངས་ཀ་བརྒྱད་དང་ལྡན་པ། ཕྱག་གཡས་ན་རྡོ་རྗེ། གཡོན་ན་སྦྲུལ་གྱི་ཞགས་པ་བསྣམས་པའོ། །བྲན་མོ་རྡོ་རྗེ་ཆུ་སྲིན་མ་ནི་མདོག་དཀར་པོ་ཆུ་སྲིན་ལ་ཞོན་པ། གདེངས་ཀ་བརྒྱད་པ་ཕྱག་གཡས་ན་རྡོ་རྗེ། ཕྱག་གཡོན་ན་ཆུ་སྲིན་གྱི་རྒྱལ་མཚན་རྡོ་རྗེས་མཚན་པ་བསྣམས་པའོ། །
འཇིགས་མ་ནི་མདོག་སྔོ་བསངས་ཕྱག་གཡས་ན་རྡོ་རྗེ། གཡོན་ན་རལ་གྲི་དང་ཕུབ་བསྣམས་པའོ། །དཔལ་མོ་ནི་མདོག་སེར་སྐྱ། ཕྱག་གཡས་ན་རྡོ་རྗེ་གཡོན་ན་པདྨ་བསྣམས་པའོ། །དབྱངས་ཅན་མ་ནི་མདོག་དཀར་མོ། ཕྱག་གཡས་ན་རྡོ་རྗེ། ཕྱག་གཡོན་ན་པི་ཝང་བསྣམས་པའོ། །
དཀའ་བཟློག་མ་ནི་མདོག་སྔོ་བསངས་སེང་གེ་ལ་ཞོན་པ། ཕྱག་གཡས་ན་རྡོ་རྗེ་དང་འཁོར་ལོ་བསྣམས་པ། ཕྱག་གཡོན་པ་དག་ན་ལྡེན་མེན་ཏི་སྱ་དང་མདུང་བསྣམས་པའོ། །དྲག་པོ་ལ་སོགས་པ་ནས་ཆུ་ལྷའི་མཐར་ཐུག་པ་དང་། མ་མོ་ཐམས་ཅད་ཀྱི་ལག་པ་གཡས་ཀྱི་རྡོ་རྗེ་བཤད་པ་ནི།