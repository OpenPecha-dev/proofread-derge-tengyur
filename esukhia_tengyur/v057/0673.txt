སེམས་དཔའོ། །དེ་ནས་རྡོ་རྗེ་སེམས་དཔའ་དེ་ནི་སུཾ་བྷ་ནི་སུཾ་བྷ་བཛྲ་བིདྱཱ་ཨུཏྟ་མ་ཧཱུཾ་ཕཊ། ཅེས་བྱ་བ་ལ་སོགས་པ་བརྗོད་པས། རྡོ་རྗེ་རིག་པ་མཆོག་ལ་སོགས་པའི་གཟུགས་ཀྱི་བདག་ཉིད་དུ་ངེས་པར་བྱས་ལ། མ་ཧཱ་ས་མ་ཡ་ས་ཏྭཱ་ཧཾ་ཞེས་བརྗོད་དོ། །དེ་ནས་དེའི་དམ་
ཚིག་གི་ཕྱག་རྒྱ་བཅིངས་ལ་ས་མ་ཡོ྅ཧཾ་ཞེས་བརྗོད་དོ། །ཡང་དེ་ཉིད་ཀྱི་དམ་ཚིག་གི་ཕྱག་རྒྱ་དེས་སྙིང་ག་དང་། དཔྲལ་བ་དང་། ལྐོག་མ་དང་། སྤྱི་བོར་བྱིན་གྱིས་བརླབས་པར་བྱས་ཏེ། ས་མ་ཡ་སྟྭཾ་ཏིཥྛ་སྭ་མཾ་ཞེས་བྱའོ། །དེ་ནས་རྩེ་གསུམ་པ་ལ་སོགས་པ་བླངས་ལ་སྙིང་པོ་བརྗོད་ཅིང་།
རྡོ་རྗེ་རིག་པ་མཆོག་ལ་སོགས་པའི་དབྱིངས་སུ་དེ་དག་གི་ཕྱག་རྒྱ་ཆེན་པོར་བྱིན་གྱིས་བརླབས་ཏེ། དེ་ནས་མདུན་དུ་རྡོ་རྗེ་མདུང་ལ་སོགས་པ་ཕབ་ལ། བཛྲ་ཤཱུ་ལ་མུ་དྲ་ཧཾ་ཞེས་བྱ་བས་ང་རྒྱལ་བསྐྱེད་ནས་བཛྲ་བིདྱཱ་མ་ཨཱཏྨ་ཀོ྅ཧཾ། ཞེས་བྱ་བ་ལ་སོགས་པ་བརྗོད་པས། རྡོ་རྗེ་རིག་པ་
མཆོག་ལ་སོགས་པའི་གཟུགས་སུ་རང་གི་ཕྱག་རྒྱ་དེ་བསྒོམ་པར་བྱའོ། །དེ་ནས་ཁྲོ་བོ་རྡོ་རྗེ་ལྕགས་ཀྱུ་ལ་སོགས་པའི་ལས་ཀྱི་ཕྱག་<རྒྱ་ས་,རྒྱས་>རྡོ་རྗེ་རིག་པ་མཆོག་ལ་སོགས་པ་དགུག་པ་དང་། གཞུག་པ་དང་། བཅིང་བ་དང་། དབང་དུ་བྱས་ཏེ་རྡོ་རྗེ་རྩེ་གསུམ་པ་ལ་སོགས་པའི་དམ་ཚིག་
གི་ཕྱག་རྒྱ་རྣམས་ཀྱིས། ཨོཾ་སུཾ་བྷ་ནི་སུཾ་བྷ་བཛྲ་བིདྱཱ་ཨུཏྟ་མ་ཧཱུཾ་ཕཊ་དྲྀ་ཤྱ་ཞེས་བརྗོད་ཅིང་། རྡོ་རྗེ་རིག་པ་མཆོག་ལ་སོགས་པ་བལྟས་ལ། དེ་ཉིད་ཀྱི་དམ་ཚིག་གི་ཕྱག་རྒྱ་དང་། ཛ་ཧཱུཾ་བཾ་ཧོཿཞེས་བྱ་བས་རང་གི་ལུས་ལ་བཅུག་ནས་ས་མ་ཡ་སྟྭཾ་ཞེས་བརྗོད་པས། ཟླ་བའི་དཀྱིལ་འཁོར་
བསྐྱེད་ལ་ས་མ་ཡ་སྟྭཾ། ཨ་ཧཾ་ཞེས་བརྗོད་པས། རྡོ་རྗེ་རིག་པ་མཆོག་ལ་སོགས་པའི་གཟུགས་དང་གཅིག་ཏུ་གྱུར་པས་བདག་ཉིད་རྡོ་རྗེ་རིག་པ་མཆོག་ལ་སོགས་པ་བསྒོམ་པར་བྱའོ། །དེ་ནས་རང་གི་ཆོས་དང་ལས་དང་ཕྱག་རྒྱ་ཆེན་པོ་རྣམས་ཀྱིས་བདག་ཉིད་ལ་རྒྱས་བཏབ་ལ་འཇིག་
རྟེན་གསུམ་ལས་རྣམ་པར་རྒྱལ་བའི་ཕྱག་རྒྱས་སྙིང་ག་དང་། མཛོད་སྤུ་དང་། ལྐོག་མ་དང་། སྤྱི་བོར་བདག་ཉིད་བྱིན་གྱིས་བརླབས་ལ་རྡོ་རྗེ་དབྱིངས་ལས་གསུངས་པའི་རྡོ་རྗེ་རིན་ཆེན་གྱི་དམ་ཚིག་གི་ཕྱག་རྒྱས་རིན་པོ་ཆེ་ཅོད་པན་གྱི་དབང་གིས་དབང་བསྐུར་ནས་རྡོ་རྗེ་རིག་པ་མཆོག་གི་རྣལ་འབྱོར་