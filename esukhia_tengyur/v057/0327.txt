བྱ་བ་ནི་གཡོན་པའི་རྡོ་རྗེ་ཁུ་ཚུར་སྙིང་གར་བཀན་ཏེ་བཞག་ལ། དེའི་སྟེང་དུ་གཡས་པ་ཁ་སྦུབ་སྟེ་བཞག་ནས་ཡང་གཡས་པའི་རྡོ་རྗེ་ཁུ་ཚུར་གྱིས་མདའ་འདྲེན་པའི་ཚུལ་དུ་བྱས་ལ། རྣ་བ་ལ་ཐུག་གི་བར་དུ་གཞུ་འདྲེན་པའི་ཚུལ་དུ་བྱས་ནས། མདའ་བཀང་
ནས་འཕེན་པ་ལྟར་བྱེད་པ་འདི་ནི་རྡོ་རྗེ་ཆགས་པའིའོ། །ལེགས་སོ་ཞེས་པ་སྙིང་གར་གཞག །ཅེས་བྱ་བ་ནི་རྡོ་རྗེ་ཁུ་ཚུར་གཉིས་སྙིང་གར་བཞག་ལ་མཛུབ་མོ་དང་མཐེ་བོས་སེ་གོལ་བརྡེབས་པ་འདི་ནི་ལེགས་པའོ། །དབང་བསྐུར་བ་ནི་རྡོ་རྗེ་གཉིས། །ཞེས་བྱ་བ་ནི་རྡོ་རྗེ་ཁུ་ཚུར་
གཉིས་མཛོད་སྤུའི་གནས་སུ་གཞག་པ་འདི་ནི། དབང་བསྐུར་བ་ནི་རྡོ་རྗེ་གཉིས། །ཞེས་བྱ་བར་འགྱུར་རོ། །འདི་ནི་རིན་ཆེན་གྱིའོ། །སྙིང་གར་ཉི་མ་བརྟན་པར་བྱ། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་སྙིང་གར་གཡས་ནས་བསྐོར་ཏེ་བསྐོར་བར་བྱ་བ་ནི་རྡོ་རྗེ་གཟི་བརྗིད་ཀྱིའོ། །
གཡོན་པ་ལ་ནི་གྲུ་མོ་གཟུགས། །ཞེས་བྱ་བ་ནི་གཡོན་པའི་རྡོ་རྗེ་ཁུ་ཚུར་ལ་གཡས་པའི་རྡོ་རྗེ་ཁུ་ཚུར་གྱིས་གྲུ་མོ་གཟུགས་པ་ནི་རྡོ་རྗེ་<དཔལ་,དབལ་>གྱིའོ། །དེ་བཞིན་ཁ་ཕྱོགས་བསྐོར་བར་བྱ། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་དགོད་པའི་ཚུལ་དུ་སྒེག་པ་དང་བཅས་པས་ཡོངས་སུ་བསྐོར་
ལ་ཁའི་གྲ་གཉིས་སུ་གཞག་པ་ནི་རྡོ་རྗེ་བཞད་པའིའོ། །གཡས་པ་ཡིས་ནི་གཡོན་པ་དབྱེ། །ཞེས་བྱ་བ་ནི་གཡས་པའི་རྡོ་རྗེ་ཁུ་ཚུར་གྱིས་གཡོན་པའི་རྡོ་རྗེ་ཁུ་ཚུར་སྙིང་གར་འབྱེད་པའི་ཚུལ་དུ་འབྱེད་པ་འདི་ནི་རྡོ་རྗེ་ཆོས་ཀྱིའོ། །སྙིང་གར་གཡོན་པ་རལ་གྲི་མདུད། །ཅེས་
བྱ་བ་ནི་གཡོན་པའི་རྡོ་རྗེ་ཁུ་ཚུར་སྙིང་གར་བཞག་ལ། གཡས་པའི་རྡོ་རྗེ་ཁུ་ཚུར་གྱིས་རལ་གྲི་འདེབས་པའི་ཚུལ་དུ་བྱ་བ་འདི་ནི། སྙིང་གར་གཡོན་པས་རལ་གྲི་གསོད། །ཅེས་བྱ་བ་སྟེ་རྡོ་རྗེ་རྣོན་པོའིའོ། །མགལ་མེའི་འཁོར་ལོ་བསྐོར་བ་དང་། །ཞེས་བྱ་བ་ནི་རྡོ་རྗེ་ཁུ་
ཚུར་གཉིས་མགལ་མེའི་འཁོར་ལོ་ལྟ་བུར་གཡས་ཕྱོགས་ནས་ལུས་ཀྱི་ཕྱི་རོལ་དུ་བསྐོར་བ་ནི་རྡོ་རྗེ་རྒྱུའིའོ། །རྡོ་རྗེ་གཉིས་ཀ་ཁ་ནས་དབྱུང་། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཁ་ནས་གྱེན་དུ་བཏེག་པ་འདི་ནི་རྡོ་རྗེ་སྨྲ་བའིའོ། །རྡོ་རྗེ་གར་བསྐོར་ཞེས་བྱ་བ་ལ་སོགས་པ་ལ། རྡོ་རྗེ་