དགོས། །ཞེས་བྱ་བ་ལ། ནད་ཀྱིས་གཟིར་ཞིང་ཉམ་ཐག་པའི་མི་སྟོབས་ཆེ་ཆུང་གཉི་ག་མ་ཡིན་པ། རན་པ་འབྲིང་ཙམ་ཡོད་པ་ནུས་པ་བརྟན་ཞིང་ཆེ་བའི་མི་ལ་ནི་སེར་བུ་བསིལ་བ་དང་། ཉི་ཚན་དང་། རྩོལ་བ་དེ་དག་ཤས་ཆེར་བསྟེན་པས་དེ་ཉམས་སྨད་པར་
བྱ་ཞིང་སྨྱུང་བ་བྱའོ། །ཞེས་བྱ་བར་ངེས་པར་གནས་ནས། ཉམས་སྟོབས་ཆུང་ཞིང་ནད་ཅུང་ཟད་ཀྱིས་ཁྱབ་པའི་མི་ལྟ་སྨོས་ཀྱང་ཅི་དགོས་ཞེས་པའི་དོན་ཏོ། །བརྟ་བར་བྱས་པ་གང་ཡིན་པ་འདི་དག་དང་ཉམས་སྨད་ཅིང་སྨྱུང་བར་བྱ་བ་གང་ཡིན་པ་འདི་དག་ལས་གང་ཡང་བརྟ་བར་བྱ་བ་ལ།
དེ་ལ་ནི་སྨྱུང་བས་མི་གསོལ། ཉམས་སྨད་པར་བྱ་བ་ལ་ནི་བརྟ་བས་མི་གསོ་ཞེས་བསྟན་ལ་དེ་ལྟར་ན་རིམས་ལ་སོགས་པ་སྨྱུང་བས་གསོ་བའི་ནད་ནི། བརྟ་བར་བྱ་བར་གྱུར་བས་ཐེ་ཚོམ་དུ་འགྱུར་ཏེ། ཅི་བརྟ་བར་བྱ་བར་འོས་པའི་མི་སྨྱུང་བས་གསོ་བའི་ནད་ཀྱིས་ཉམ་ཐག་ན། སྨྱུང་བས་
གསོ་བ་ལ་འཇུག་པར་བྱའམ། འོན་ཏེ་བརྟ་བར་བྱ་བ་ཡིན་པ་སྨྱུང་བའི་ནད་ཡོད་ཀྱང་། སྐྱེས་བུ་དེ་བརྟ་བར་བྱ་ཞེས་ཐེ་ཚོམ་དུ་གྱུར་པ་འདི་ལ། དེ་བསལ་བའི་ཕྱིར་འདིར་སྨྲས་པ་ཡིན་ཏེ། ཉམས་སྨད་བྱ་བ་བརྟ་མི་བྱ། །ཞེས་བྱ་བ་ཡིན་ཏེ། སྐྱེས་བུ་ཉམས་སྨད་ཅིང་སྨྱུང་བ་བྱ་བ་
ནི་ནམ་ཡང་བརྟ་བར་མི་བྱ་སྟེ། ཅིའི་ཕྱིར་ཞེ་ན། བརྟ་བར་བྱ་བས་གསོ་བའི་ནད་ཀྱིས་ཉམ་ཐག་པའི་མི་ལ་སླར་ནད་སྐྱེད་པའི་འཇིགས་པ་ཡོད་པའི་ཕྱིར་རོ། །བརྟ་བྱ་ཉམས་སྨད་འཇམ་པོས་བྱ། །ཞེས་བྱ་བ་ནི། གང་ཡང་བརྟ་བར་བྱ་བའི་སྐྱེས་བུ་དེ། སྨྱུང་བར་བྱ་བའི་ནད་ཀྱིས་
ཉམ་ཐག་ན། ཉམས་སྨད་པ་འཇམ་པོས་བྱ་ཞིང་། སྨྱུང་བའི་རྣམ་པ་འཇམ་པོས་བྱས་ན། ཉམས་སྨད་པ་དེ་ལ་ནད་ལྡང་བར་མི་འགྱུར་རོ། །དེ་དག་ནི་བརྟ་བར་བྱ་བ་དག་ཚད་ཆེ་བ་དང་བར་མ་དང་ཆུང་བའི་ཟས་སྐོམ་གྱི་ཚད་དེ་དག་གི་དོན་ཤེས་པར་བྱ་བའི་ཕྱིར། དེ་སྐད་བཤད་པ་
ཡིན་ནོ། །ཡང་ན་ཡུལ་དང་སྟོབས་སོགས་ལས། །རིགས་པས་དེ་ནི་ཉེ་བར་སྤྱད། །ཅེས་བྱ་བ་ནི། སྨྱུང་བར་བྱ་བ་བརྟ་བར་མི་བྱ་བ་དང་། བརྟ་བར་བྱ་བ་ཉམས་སྨད་པ་འཇམ་པོས་བྱ་བ་ནི་ཐམས་ཅད་དུ་ངེས་པ་ཡིན་མོད་ཀྱི། འོན་ཀྱང་གཞན་གྱི་ནི་ཡང་ན་ཡུལ་དང་སྟོབས་ལ་སོགས་པ་