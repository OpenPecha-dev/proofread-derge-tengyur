ཟད། །དྲུག་སྟེ། ཞེས་བྱ་བ་ལ་ནད་ཀྱི་དབྱེ་བ་དེ་རྣམས་འོག་ནས་བཤད་པའི་ནད་ཀྱི་དབྱེ་བའི་མིང་འདིས་ནད་དྲུག་ཏུ་འགྱུར་ཏེ། དེ་ཡང་འཕེལ་བ་དང་། མཉམ་པ་དང་ཟད་པ་དག་ནི་འཕེལ་ཟད་ཅེས་བྱ་སྟེ། རླུང་ལ་སོགས་པ་གང་ཡང་རུང་བ་རེ་རེ་ཞིང་འཕེལ་བ་དང་མཉམ་པ་དང་ཟད་པ་ལས་དྲུག་ཏུ་
འགྱུར་ཏེ། འདི་ལྟར་རླུང་འཕེལ་བ་དང་། མཁྲིས་པ་མཉམ་པ་དང་། བད་ཀན་ཟད་པའི་ནད་དང་། མཁྲིས་པ་འཕེལ་བ་དང་། རླུང་མཉམ་པ་དང་། བད་ཀན་ཟད་པའི་ནད་དང་། བད་ཀན་འཕེལ་བ་དང་། མཁྲིས་པ་མཉམ་པ་དང་། རླུང་ཟད་པའི་ནད་དང་། རླུང་འཕེལ་བ་དང་། བད་
ཀན་མཉམ་པ་དང་། མཁྲིས་པ་ཟད་པའི་ནད་དང་། མཁྲིས་པ་འཕེལ་བ་དང་། བད་ཀན་མཉམ་པ་དང་། རླུང་ཟད་པའི་ནད་དང་། བད་ཀན་འཕེལ་བ་དང་། རླུང་མཉམ་པ་དང་། མཁྲིས་པ་ཟད་པའི་ནད་དེ། དེ་ལྟར་ན་རེ་རེ་ཞིང་འཕེལ་བ་དང་། མཉམ་པ་དང་ཟད་པ་ལས་དྲུག་གོ། །སླར་ཡང་དེ་
དག་ནི། །གཅིག་ཟད་གཉིས་གཉིས་འཕེལ་བ་ནི། །གོ་བཟློག་བཅས་ལས་དྲུག་ཏུ་འགྱུར། །ཞེས་བྱ་བ་ལ། ཡང་ནད་ཀྱི་དབྱེ་བ་དྲུག་པོ་དེ་རྣམས་ལས། གཅིག་གི་ཟད་པ་ནི་གཅིག་ཟད་ཅེས་བྱ་ལ། གཉིས་གཉིས་ཀྱི་འཕེལ་བ་ཡོད་པ་ལས་ནི་གཉིས་འཕེལ་ཞེས་བྱ་བ་ལ། དེ་གོ་བཟློག་དང་
བཅས་པ་ནི་གང་ལ་གོ་བཟློག་པ་ཡོད་པ་དེ་ལ་དེ་སྐད་ཅེས་བྱ་སྟེ། ཡང་ནད་ཀྱི་དབྱེ་བ་དྲུག་པོ་དེ་རྣམས་ལས། གཅིག་ཟད་པ་དང་གཉིས་འཕེལ་བ་དེས་བསྣན་ན་དྲུག་གོ། །དེ་ཡང་འདི་ལྟར་རླུང་དང་མཁྲིས་པ་དང་། བད་ཀན་འཕེལ་བའི་ནད་དང་། མཁྲིས་པ་ཟད་པ་དང་། རླུང་དང་བད་ཀན་འཕེལ་བའི་ནད་དང་།
བད་ཀན་ཟད་པ་དང་། རླུང་དང་མཁྲིས་པ་འཕེལ་བའི་ནད་དང་། དེ་བཞིན་དུ་གཉི་ག་འཕེལ་བའི་ནད་ཚུལ་གྱིས་ནད་ཀྱི་དབྱེ་བ་དྲུག་སྟེ། དེ་ཡང་གཉིས་གཉིས་ཟད་པ་རེ་རེ་ལ་འཕེལ་བ་དང་བཅས་པས་འགྱུར་བ་ནི། འདི་ལྟར་རླུང་དང་མཁྲིས་པ་ཟད་པ་དང་། བད་ཀན་འཕེལ་བའི་ནད་དང་། རླུང་
དང་བད་ཀན་ཟད་པ་དང་། མཁྲིས་པ་འཕེལ་བའི་ནད་དང་། མཁྲིས་པ་དང་བད་ཀན་ཟད་པ་དང་། རླུང་འཕེལ་བའི་ནད་དེ། དེ་ལྟར་ཚུལ་གཉིས་འཕེལ་བའི་རྣམ་པས་ནད་ཀྱི་དབྱེ་བ་རྣམ་པ་དྲུག་ཡིན་ལ། དེ་རྣམས་ཀྱི་རབ་དང་མཆོག་རབ་ཀྱི་དབྱེ་བས་བརྩི་བ་ཕྲ་མོ་ནི་མཐའ་ཡས་པ་ཡིན་པར་ཤེས་