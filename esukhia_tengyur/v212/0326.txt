དགའ། །ཕུར་བུ་དང་ནི་ཕུང་པོ་དང་། །བསོ་བ་སྟེང་དུ་འཕེན་པའི་དོན། །ནཱི་ཀཱ་ར་ནི་སྒྲེགས་པ་སྟེ། །གྱེན་ལོག་ལུང་པ་སྒྲེགས་པའོ། །སོ་སོར་སྒྲིགས་པ་ལས་བྱུང་བ། །གློ་དང་ཟས་དག་རིམ་པ་ལས། །རབ་བྱུང་བརྟུལ་ཞུགས་སྦྱིན་པ་དང་། །དཀའ་ཐུབ་
ངེས་པ་གནས་པའོ། །ཡོངས་སུ་སྤྱོད་དང་གསོ་བ་དང་། །འདུད་དང་ཕྱག་འཚལ་པ་དག་མཚུངས། །མཐའ་ནི་སཱ་ཏི་བི་རཱ་མི། །སཱ་ནི་ཞེས་པ་དག་ཀྱང་ངོ་། །ག་ལི་སྟ་དང་ས་པ་ལཾ། །ཉུལ་དང་རྒྱལ་མཚན་ལྡན་པ་དག །སྐད་ཅིག་སྐད་ཅིག་ལྡན་དུས་དང་།
འདོད་དང་ཟ་བར་བྱེད་པའོ། །དུས་སུ་ཆད་དང་ཡང་དག་རྫོགས། །དུམ་བུ་མུ་ཁྱུད་མི་ཟད་པ། །གསོལ་དང་ཡོངས་སུ་བཤད་པ་དང་། །རི་ལྡན་རྟ་དང་མཉམ་བྱེད་དང་། །པྲ་ཏི་པཱ་ནི་ཚིགས་སོ་སོ། །དགའ་བའི་སྒྲ་དང་ཅ་ཅོར་འགྱུར། །བྱེད་པ་མེད་དང་འཕྲོག་སྐྱེད་
སོགས། །བྱེད་སོགས་བྱ་བ་བཅོ་བ་ལ། །འགྲན་ཟླ་མེད་དང་གཏམ་དང་ནི། །འདུ་འཛི་དང་ནི་འདོར་དང་གཏོང་། །རིགས་མཐར་དེ་ཡི་ཚོགས་པ་དང་། །ཨུ་བ་ག་ན་ཀ་ལ་སོགས། །བེམས་པོ་སེམས་མེད་རིགས་མེད་དང་། །དེ་བཞིན་སེམས་མེད་ལ་སོགས་
པ། །བྱིས་པ་དང་ནི་བུ་ཚའོ། །ལྷན་ཅིག་འགྲོ་དང་དུས་གཅིག་འགྲོ། །བྲམ་ཟེ་མི་ཚོགས་མི་རྣམས་ཀྱིས། །བཤོལ་ཚོགས་ཧ་ལ་ནཾ་དུ་འགྱུར། །གཡུལ་ས་གཡུལ་ཐང་གཡུལ་ཁའོ། །རྩིབ་ལོགས་དང་ནི་རྒྱབ་རྣམས་ནི། །པཱརྴྭཾ། པྲྀཥྛཾ། །ཞེས་པ་ཉིད། །
གྲོང་ཚོགས་སྐྱེ་ཚོགས་དུ་བའི་ཚོགས། །ཞགས་པ་ཚོགས་པ་སོ་སོའོ། །སྟོང་ཕྲག་ཚོགས་དང་ལྕེ་མེ་ཚོགས། །གོ་ཚོགས་རིག་བྱེད་ལ་སོགས་ཀྱང་། །སྡེ་ཚན་བྱེ་བ་རྫོགས་པ་ལས། །འདོད་བཞིན་བཤད་པ་རབ་ཏུ་བརྗོད། །རྒྱུད་བཅིངས་པ་ཡི་ཁྱད་པར་ཅན། །
གཏམ་དང་ཡོངས་སུ་བརྗོད་པ་དང་། །དུམ་བུའི་གཏམ་དང་ཚོགས་པ་དང་། །གཙོ་བོ་གཞན་ཡང་རྟོགས་པར་བྱ། །བཅད་དང་སྡེ་ཚན་ལེའུ་དང་། །ཡོངས་གཅོད་ལྡན་པའི་མཚམས་མི་ཟད། །ཚིག་དང་རབ་བརྗོད་སྣང་བྱེད་པ། །བུད་མེད་སྐབས་དང་ཕོའི་བེའུ། །