མོ་གཤམ་ཐམས་ཅད་དུ། །རྒྱུ་དེས་དག་ལ་བལྟ་བར་བྱ། །ཨུད་གཙོ་བོ་རབ་གསལ་དང་། །ཐར་པ་འཆིང་བ་སྟེང་གི་ལས། །བྱུ་རུ་ཐོབ་པ་དངོས་པོ་དང་། །བྲལ་བ་རང་རུས་ནུས་མེད་ལ། །ཨ་ནུ་རིམ་པ་དམན་པ་དང་། །རྗེས་ཀྱི་དོན་དང་
ལྷན་ཅིག་དོན། །ཞེང་ཆེ་བ་དང་ཉེ་བའི་དོན། །འདྲ་བ་མཚན་ཉིད་ལ་སོགས་ལ། །ཀི་ནུ་དྲི་དང་རྣམ་རྟོག་ལ། །ན་ནུ་དྲི་དང་དམིགས་འཛིན་དང་། །འབོད་པ་རྗེས་ཁྲིད་རྗེས་གནང་དང་། །ནཱ་ནཱ། དུ་མ་བོར་དོན་དང་། །གཉི་གའི་དོན་རྣམས་ལ་ཡང་ངོ་། །ནི་ན། རྟག་དང་
ངེས་པ་དང་། །ངོ་མཚར་རྣམ་བཀོད་མདོར་ཕུང་པོ། །ནང་གི་དངོས་དང་དངོས་པོ་དང་། །མཐོང་བ་དང་ནི་སྦྱིན་པ་པོ། །འཆིང་དང་མཆོག་ཏུ་ཞི་བ་དང་། །ཐར་དང་དགེ་བ། ཐེ་ཚོམ་དང་། །གནས་ལའོ་ནུ་ནི། རྗེས་ཁྲིད་དོན། །གནས་དང་རིགས་དང་འདྲ་བ་དང་། །
རྒྱུ་ཡི་དོན་ལ་བལྟ་བར་བྱ། །ཨ་པ་ནག་པོ་བྲལ་དོན་དང་། །བོར་བའི་དོན་དང་ཀློག་པ་དང་། །བྲལ་དང་མི་སྙུག་ཆོམ་རྐུན་དགའ། །ངེས་པར་བསྟན་པ་དག་ལའོ། །ཨ་བེེ་སྲིད་པ། དགོས་པ་དང་། །དྲི་དང་། སྨོད་དང་ཀུན་སྡུད་དང་། །རིགས་པ་ཚིག་དོན་
འདོད་སྤྱོད་དང་། །བྱ་བ་རྣམས་ལའོ་ཨུ་པ་ནི། །དམན་དང་ངན་དང་ཁྱབ་པ་དང་། །རྩོམ་དང་། མཆོད་པ་དག་དང་ནི། །སྤྱོད་མེད་བྱེད་པ་སྦྱིན་པ་དང་། །སྦྱིན་གནས་དང་ནི་འདས་པ་དང་། །ཨུད་ནི་བརྩོན་པ་སྐྱོན་དང་གཏམ། །འཆི་མེད་དོན་དང་བརྩོན་པའི་དོན། །
བསྡུ་བ་དང་ནི་བྱུག་འདོད་དང་། །མུ་བའི་དོན་སྒྲ་ནི་རབ་ཏུ་གྲགས། །བ་ཡི་སྒྲ་ནི་དཔེ་ལ་འགྱུར། །ཆུ་ལྷ་ལ་ཡང་འདི་ཉིད་དོ། །བཱ་ནི་རྣམ་རྟོག་དཔེ་དང་ནི། །ཁོ་ནའི་དོན་དང་ཀུན་སྡུ་པའོ། །བཻ་ནི་རྐང་པ་ཁ་སྐོང་དང་། །འབྲེལ་པ་རྗེས་འཁྲིད་ངེས་པ་ལའོ། །ཨ་བྷི་
འདི་ལྟར་གྱུར་དང་གཏམ། །མངོན་པར་འདོད་དང་མངོན་དུ་ཕྱོགས། །ཨ་བྷཱིཀྵྣཾ་ཡང་ཡང་། མྱུར། །ཕུལ་བྱུང་དང་ནི་རྒྱུད་ལའོ། །ཨཱ་བྷི་ཀྵྜྱཾ་ཡང་དེ་བཞིན་ཏེ། །ཡང་ཡང་དང་ནི་རྒྱུད་ལ་འདོད། །ཨ་མཱ་ལྷན་ཅིག་དོན་དང་། ཉེ། །གནམ་སྟོང་དང་ནི་ལྷན་ཅིག་གོ། །