མིན་དུ་འཇུག་པ་དེ་ཉིད་ཕྱེད་དུ་འཕར་བའོ་ཞེས་སེམས་པར་བྱེད་ན། དེ་འདི་ནི་ཤེས་བྱེད་མ་ཡིན་ཏེ་གནས་གཙང་མ་ཁོ་ནའི་གནས་གཞན་བརྒལ་བ་གང་ཡིན་པ་ཕྱེད་དུ་འཕར་བ་ཡིན་ནོ། །ཡང་འདིར་ཞེས་བྱ་བ་འདི་ལ་རྒྱུ་བརྗོད་པར་མི་བྱའོ། །གང་དུ་སྐྱེས་པ་ཞེས་བྱ་བ་ལ་གང་དུ་སྐྱེ་བའི་
སྐྱེ་མཆེད་དུ་སྐྱེས་པ་དེར་རོ། །དེ་ལ་འོག་མའི་སྐྱེ་བའི་སྐྱེ་མཆེད་རྣམས་སུ་སྐྱེ་བའི་སྒོ་ནས་སླར་ཕྱིར་མི་འོང་བ་ཡིན་པའི་ཕྱིར་རོ། །དེ་ལྟར་ན་འདིར་ནི་ཕྱིར་མི་འོང་བ་ཉིད་ཡོངས་སུ་རྫོགས་པ་མ་ཡིན་གྱི་རྣམ་པ་གཞན་དུ་མ་ཡིན་ནོ། །ཅིའི་ཕྱིར་ཞེ་ན། གང་དུ་ཤི་བ་དེ་ཉིད་དུ་སླར་མི་འོང་བའི་ཕྱིར་
རོ། གནས་གཙང་མ་རྣམས་སུ་མི་འཇུག་པ་ཁོ་ནར་ཞེས་བྱ་བ་ནི། བསམ་གཏན་བཞི་པ་སྤེལ་བ་མ་བསྒོམས་པའི་ཕྱིར་གནས་གཙང་མ་རྣམས་སུ་མི་འཇུག་པའོ། །བར་སྐབས་སུ་ཡང་ཞེས་བྱ་བ་ནི། འོག་མིན་ནས་སྲིད་པའི་རྩེ་མོར་མི་འཇུག་པར་ཞེས་བྱ་བའི་དོན་ཏོ། །གོང་དུ་འཕོ་བ་
ཞེས་བྱ་བ་ནི་མཆོག་ཏུ་ཐོགས་ནས་འོག་མིན་ནས་སྲིད་པའི་རྩེ་མོའི་བར་ཐམས་ཅད་དུ་རུང་བར་བལྟ་བར་བྱའོ། །འདིས་ནི་རིག་པ་དང་མི་འགལ་བར་སྟོན་པར་བྱེད་དོ། །ཕན་ཆད་དུ་འགྲོ་བ་མེད་པའི་ཕྱིར་ཏེ་ཞེས་བྱ་བ་འདིས་ལུང་དང་འགལ་བ་སྤོང་བར་བྱེད་དོ། །དཔེར་ན་ཞེས་བྱ་བ་ནི་འདི་ཉིད་
ཀྱི་དཔེའོ། །རེ་ཞིག་དེ་དག་ནི་གཟུགས་སུ་ཉེ་བར་འགྲོ་བའི་ཕྱིར་མི་འོང་བ་ལྔ་ཞེས་བྱ་བ་ནི། བར་མ་དོར་ཡོངས་སུ་མྱ་ངན་ལས་འདའ་བ་ནས་གོང་དུ་འཕོ་བའི་བར་རོ། །གཟུགས་མེད་པར་འགྲོ་བ་རྣམས་ནི་བཞི་སྟེ། བར་མ་དོར་མྱ་ངན་ལས་འདའ་བ་མ་གཏོགས་པའོ། །གཟུགས་མེད་
པ་རྣམས་རྣ་བར་མ་དོ་མེད་པའི་ཕྱིར་བར་མ་དོར་མྱ་ངན་ལས་འདའ་བ་མེད་དོ། །དེའི་ཕྱིར་སྐྱེས་ནས་ཡོངས་སུ་མྱ་ངན་ལས་འདའ་བ་ལ་སོགས་པའི་བྱེ་བྲག་གིས་ཞེས་བྱ་བ་སྨོས་ཏེ། འདི་ནས་ཤི་འཕོས་ནས་ཞེས་བྱ་བ་ནི་འདོད་པའི་ཁམས་ནས་སོ། །དེ་དག་ནི་ཕྱིར་མི་འོང་བ་དྲུག་ཡིན་ནོ་
ཞེས་བྱ་བ་ནི་གཟུགས་ཀྱི་ཁམས་སུ་སྔར་བཤད་པ་ལྔ་ཉིད་དང་དྲུག་པ་ནི་གཟུགས་མེད་པར་ཉེ་བར་འགྲོ་བའོ། །དཔེ་གསུམ་གྱིས་ཞེས་བྱ་བ་ནི་ཞོགས་མ་ཆུང་ངུའི་མ་ལ་སོགས་པ་དཔེར་ན་ཞོགས་མ་ཆུང་ངུའི་མེ་མངོན་པར་འགྲུབ་བཞིན་དུ་འཆི་བར་འགྱུར་བ་དང་། དཔེར་ན་ལྕགས་ཀྱི་ཐུ་ལུམ་