གི་གོ་སྐབས་ཡོད་དོ་ཞེས་ཟེར་རོ། །དེ་ལྟར་རྣམ་པར་སྨིན་པའི་གཟུགས་ཆད་པ་ཡང་རྒྱུན་ཆགས་པའི་ཉེས་པ་ཡང་མེད་ལ། འབྱུང་བའི་ཚོགས་གཅིག་ལ་དབྱིབས་གཉིས་གང་ལ་བརྟེན་ནས་སྐྱེ་བར་འགྱུར་བ་ཆེན་པོར་འགྱུར་བ་དང་། ཡན་ལག་ཐ་དད་ཀྱིས་རྣམ་པར་རིག་པར་བྱེད་
པ་ཡང་མ་ཡིན་ནོ། །གལ་ཏེ་རྣམ་པར་སྨིན་པའི་གཟུགས་ཆད་པ་ཡང་རྒྱུན་ཆགས་པའི་ཉེས་པ་ཡང་མེད་ལ། འབྱུང་བའི་ཚོགས་གཅིག་ལ་དབྱིབས་གཉིས་གང་ལ་བརྟེན་ནས་སྐྱེ་བར་འགྱུར་བ་ཆེན་པོར་འགྱུར་བ་དང་། ཡན་ལག་མཐའ་དག་གིས་རྣམ་པར་རིག་པར་བྱེད་
པ་ཡང་མ་ཡིན་ནོ། །གལ་ཏེ་རྣམ་པར་སྨིན་པའི་གཟུགས་ཆད་པ་ཡང་མཚམས་མི་སྦྱོར་ན་ཅི་ལྟར་དུད་འགྲོའི་སྐྱེ་གནས་སུ་གཏོགས་པ་འགའ་ཞིག་ཡང་མཚམས་སྦྱོར་བར་འགྱུར། དེ་རྣམས་ཀྱི་རྒྱུ་མཐུན་པ་ཕན་ཚུན་སྐྱེའི། རྣམ་པར་སྨིན་པ་ལས་སྐྱེས་པ་ནི་མ་ཡིན་
པས་དམྱལ་བ་རྣམས་དང་ལྷ་རྣམས་ཀྱང་ཇི་ལྟར་ཉིང་མཚམས་སྦྱོར་བར་འགྱུར་ཞེ་ན། མི་རྣམས་ཀྱི་དབང་དུ་བྱས་ཏེ་མཚན་ཉིད་རྣམ་པར་གཞག་པས་སྐྱོན་མེད་དོ། །རྣམ་པ་གཉིས་ཞེས་བྱ་བ་ལ། དེ་ནི་སེམས་པ་དང་དེས་བྱས་ཞེས་བྱ་བའོ། །རྣམ་པ་གསུམ་
ཞེས་བྱ་བ་ནི། སེམས་པ་དང་རྣམ་པར་རིག་བྱེད་དང་རྣམ་པར་རིག་བྱེད་མ་ཡིན་པ་རྣམས་སོ། །ཡང་ན་སེམས་པ་ཡིད་ཀྱི་ལས་ཡིན་ཏེ། དེས་སྐྱེད་ལུས་དང་ངག་གི་ལས་ཞེས་བྱ་བ་ཡིན་ནོ། །རྣམ་པ་ལྔ་ཞེས་བྱ་བ་ནི་ལུས་དང་ངག་གི་ལས་རེ་རེ་ལ་རྣམ་པར་རིག་བྱེད་
དང་རྣམ་པར་རིག་བྱེད་མ་ཡིན་པར་ཕྱེ་ལ་སེམས་པ་ཡིད་ཀྱི་ལས་ཡིན་ནོ་ཞེས་བྱ་བ་དང་རྣམ་པར་བཤད་པ་ཡིན་ནོ། །དེ་ལ་ཞེས་བྱ་བ་ནི་ལས་རྣམ་པ་ལྔ་ལས་སོ། །རྣམ་རིག་མིན་ལུང་བསྟན་མིན་མེད། །ཅིའི་ཕྱིར་ཞེ་ན། དེ་སྐྱེ་བ་ནི་ཀུན་ནས་སློང་བར་བྱེད་པ་སྟོབས་དང་
ལྡན་པ་ལ་བལྟོས་པའི་ཕྱིར་དང་། ལུང་དུ་མ་བསྟན་པའི་སེམས་ནི་སྟོབས་ཆུང་བ་ཡིན་ནོ། །གལ་ཏེ་འགགས་ཀྱང་དེ་ལ་སེམས་གཞན་དང་སེམས་རྗེས་སུ་འབྲེལ་བར་འགྱུར་བས་ཞེས་བྱ་བ་ལ་དེ་སློང་བར་བྱེད་པ་ལུང་དུ་མ་བསྟན་པའི་དེ་ལའོ། །རྣམ་པར་རིག་བྱེད་