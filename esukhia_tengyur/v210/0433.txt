ནི་ད་ལྟར་བྱུང་བ་དང་མ་འོངས་པའི་བཟོད་པ་ཐམས་ཅད་དུའོ། །བཟོད་པ་རྣམས་ལ་ནི་ཐམས་ཅད་དུ་ཐ་མ་ཡིན་ལ་ཞེས་བྱ་བ་ནི་བཟོད་པ་རྣམས་ལ་ནི་རྣམ་པར་གཏོད་པ་དང་རྣམ་པར་འཕེལ་བ་ལ་ཡང་ཐ་མ་ཉིད་དེ་ད་ལྟར་བྱུང་བའི་བཟོད་པའོ། །ཆོས་དྲན་པ་ཉེ་བར་གཞག་པ་ཉིད་
ཀྱིས་འཕེལ་བའི་ཕྱིར་མ་འོངས་པ་ནི་རྣམ་པ་བཞི་དང་གཅིག་ཉིད་དོ། །ད་ལྟར་བྱུང་བ་དང་མ་འོངས་པ་ཐམས་ཅད་རིགས་ཀྱི་སྒོ་ནས་བཟོད་པ་རྣམས་ཉིད་དུ་བཤད་དོ། །ཇི་ལྟར་དམིགས་པ་ལ་གཏོད་པ་དེ་བཞིན་དུ་རྣམ་པ་ལ་ཡང་སྟེ་བདེན་པ་བཞི་ལ་དམིགས་པར་བྱ་བའི་ཆེད་དུའོ། །ཐམས་
ཅད་དུ་བདེན་པ་གསུམ་དང་གཉིས་དང་གཅིག་ལ་དམིགས་པས་བཅུ་གཉིས་དང་བརྒྱད་དང་བཞི་རྣམས་འཐོབ་པོ། །ཆོས་མཆོག་ལ་ནི་ཐ་མ་ད་ལྟར་བྱུང་བའོ། །མ་འོངས་པ་ནི་བཞིའོ། །རྣམ་པ་གཅིག་གོ། །ད་ལྟར་བྱུང་བ་ཐོབ་པ་བཞི་འོ། །སྐལ་བ་མཉམ་པ་གཞན་མེད་པའི་ཕྱིར་རོ་
ཞེས་བྱ་བ་ནི། ཆོས་ཀྱི་མཆོག་བདེན་པ་གཞན་གྱི་ཡུལ་ཅན་ཡིན་པའི་ཕྱིར་ཀུན་འབྱུང་ལ་སོགས་པའི་རྣམ་པ་མེད་པའོ། །མཐོང་བའི་ལམ་དང་འདྲ་བའི་ཕྱིར་རོ་ཞེས་བྱ་བ་ནི་མཐོང་བའི་ལམ་དང་ཉེ་བ་ཉིད་དང་། དེ་དང་ས་གཅིག་པ་ཉིད་དོ། །མཐོང་བའི་ལམ་ལ་ནི་བདེན་པ་གང་ཞིག་མཐོང་
བར་འགྱུར་བ་དེའི་རྣམ་པ་དག་ཁོ་ན་འཐོབ་པོ། །གཞན་དག་ན་རེ་འདོད་པའི་སྡུག་བསྔལ་ལ་དམིགས་པའི་ཕྱིར་སྡུག་བསྔལ་ལ་ཆོས་བཟོད་དང་འདྲའོ་ཞེས་ཟེར་རོ། །ཇི་ལྟར་དེར་བཞི་ཁོ་ན་འཐོབ་པ་དེ་བཞིན་དུ་ཆོས་མཆོག་ཡང་ཡིན་ནོ། །ངེས་པར་འབྱེད་པས་ན་ངེས་པར་
འབྱེད་པའམ། ཡང་ན་འདིས་ངེས་པར་འབྱེད་པས་ན་ངེས་པར་འབྱེད་པའོ། །དེ་ཡང་འཕགས་པའི་ལམ་ཉིད་ཡིན་གྱི་གཞན་ནི་མ་ཡིན་ནོ། །ཅིའི་ཕྱིར་ཞེ་ན། དེའི་ཕྱིར་དེས་ཐེ་ཚོམ་སྤང་བའི་ཕྱིར་ཞེས་བྱ་བ་རྒྱས་པར་འབྱུང་སྟེ། འཕགས་པའི་ལམ་གྱིས་ཐེ་ཚོམ་སྤང་བའི་ཕྱིར་བདེན་
པ་རྣམས་ངེས་པར་རྣམ་པར་འབྱེད་པས་འབྱེད་པ་ཞེས་བྱ་སྟེ། དེ་ཉིད་ངེས་པར་འབྱེད་པ་སྟེ་གཞན་མ་ཡིན་ནོ་ཞེས་སྟོན་པར་བྱེད་དོ། །ཇི་ལྟར་འབྱེད་པར་བྱེད་ཅེ་ན། འདི་ནི་སྡུག་བསྔལ་ཞེས་རྒྱས་པར་འབྱུང་སྟེ། དེའི་ཆ་ནི་མཐོང་བའི་ལམ་གྱི་ཕྱོགས་གཅིག་ཡིན་ཏེ་ཞེས་བྱ་བ་ནི། སྡུག་