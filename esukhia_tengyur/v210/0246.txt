ལྟ་བའི་སྟོབས་བསྐྱེད་པས་འཇུག་ཅིང་འདི་དག་གིས་ཡུལ་ཡོངས་སུ་གཅོད་པ་ཉིད་ཀྱང་འཇུག་པར་འདོད་དོ། །དེ་བཞིན་དུ་མིག་ལ་སོགས་པའི་ཡན་ལག་གཅིག་གིས་ཀྱང་སྒྱུར་བར་བྱེད་རློམ་པར་བྱེད་རབ་ཏུ་འཇུག་པར་བྱེད་པའི་དབང་ཉིད་ཀྱིས་སྡུག་བསྔལ་ཐོབ་པ་ལ་སོགས་པ་
དེའི་ཕྱིར་མཐོང་བས་སྤང་བར་བྱ་བ་ཉིད་དེ། འདི་ནི་ཁོ་བོ་ཅག་གིའོ་ཞེས་བྱ་བ་ཉིད་དེ། གལ་ཏེ་རབ་ཏུ་འཇུག་པར་བྱེད་པའི་དབང་གིས་སྡུག་བསྔལ་ཐོབ་པ་ལ་སོགས་པ་ཉིད་ཁོ་ན་ཡིན་ན་འཇིག་ཚོགས་ལ་ལྟ་བས་རབ་ཏུ་བཅུག་པའི་དགེ་བ་ཡང་སྡུག་བསྔལ་ཐོབ་པར་འགྱུར་རོ། །
ཀུན་ཏུ་འགྲོ་བས་རབ་ཏུ་བཅུག་པ་དང་ཁམས་དང་ཆེས་ཉེ་བའི་འདོད་ཆགས་ལ་སོགས་པ་དེ་ཡང་མཐོང་བས་སྤང་བར་བྱ་བར་འགྱུར་རོ་ཞེ་ན་འདི་ལ་བརྗོད་པར་བྱའོ། །ཅིའི་རྒྱུས་བསྒོམ་པས་སྤང་བར་བྱ་བའི་མ་རིག་པར་རང་གི་མཚན་ཉིད་ཀྱི་ཉོན་མོངས་པ་མཐོང་བས་སྤང་བར་བྱ་བ་མ་
ཡིན། འདི་ནི་མཐོང་བས་སྤང་བར་བྱ་བའི་ཆོས་ལ་དམིགས་པ་མ་ཡིན་ཏེ་ཡུལ་ཆུང་བའི་ཕྱིར་རོ། །འདི་བརྗོད་པར་བྱ་སྟེ་གལ་ཏེ་འཇིག་ཚོགས་ལ་ལྟ་བ་ཆོས་རྣམ་པ་ལྔ་ལ་དམིགས་པ་ཡང་སྡུག་བསྔལ་མངོན་པར་རྟོགས་པ་ལ་སོགས་པས་མི་སྤོང་བ་དེ་ལྟ་ན། འདོད་ཆགས་དང་
ཁོང་ཁྲོ་དང་ང་རྒྱལ་རྣམས་ཆོས་རྣམ་པ་ལྔ་ལ་དམིགས་པ་ཡང་སྡུག་བསྔལ་མཐོང་བས་སྤང་བར་མི་འགྲོའོ། །འཇིག་ཚོགས་ལ་ལྟ་བ་སྤང་འདོད་ཆགས་ལ་སོགས་པ་བཞིན་རྣམ་པ་ལྔ་ཉིད་དུ་མི་ནུས་པར་འགྱུར་རོ་ཞེ་ན། འཇིག་ཚོགས་ལ་ལྟ་བ་སྐད་ཅིག་གིས་ཀྱང་ཚོར་བ་རྣམ་པ་ལྔ་
བདག་གི་བར་འཛིན་ཏེ་རྣམ་པར་ཤེས་པའི་བར་ཡང་དེ་བཞིན་ནོ། །སྐད་ཅིག་མ་གཅིག་ལ་རྣམ་པ་ལྔ་ཞེས་བྱ་བ་འདི་ནི་རིགས་པ་མ་ཡིན་ཏེ། འདོད་ཆགས་ལ་སོགས་པ་སྐད་ཅིག་མ་གཅིག་ལ་དམིགས་པ་གཉིས་ཡོད་པ་མ་ཡིན་ནོ། །དེ་ཉིད་ཀྱི་ཕྱིར་འདི་དག་རང་གི་མཚན་ཉིད་
ཀྱིས་ཉོན་མོངས་པའོ་ཞེས་བྱ་བ་འདི་ནི་མཚུངས་པ་མ་ཡིན་ནོ། །འོ་ན་ཇི་ལྟར་ལྟ་བ་མཆོག་ཏུ་འཛིན་པ་ལ་འགོག་པ་དང་ལམ་ལ་ལོག་པར་ཞུགས་པས་ལོག་པར་ཞུགས་པའི་ཕྱིར་འགོག་པ་དང་ལམ་མཐོང་བས་སྤང་བར་བྱ་བ་ཡིན་པ་དེ་ལྟ་ན། དེ་ལྟ་བ་ཡང་འགོག་པ་དང་ལམ་