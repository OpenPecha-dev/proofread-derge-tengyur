ཡིན་པའི་ཕྱིར། དེ་རྣམས་ལུས་ལ་སྲིད་པ་རྒྱུར་བྱས་པ་མ་ཡིན་པ་ཟིན་པ་མ་ཡིན་ནོ། །དེ་དག་གི་མཚན་ཉིད་ལ་ཡོད་པ་ནི་ཁ་དོག་སྐྱེད་པར་བྱེད་པའི་འབྱུང་བ་ཆེན་པོ་བཞིན་ནོ། །མཉམ་པར་གཞག་པའི་ཟིན་པ་རྣམས་ནི་རྟེན་ལ་རག་ལས་
ཏེ་དེ་སྐྱེ་བའི་ཕྱིར་རོ། །ཡང་ཅིའི་ཕྱིར་མཉམ་པར་གཞག་པ་དང་ཐ་དད་པ་དང་། མཉམ་པར་མ་བཞག་པ་དང་ཐ་དད་པ་རྣམས་ཕན་ཚུན་གྱི་སྟོབས་ཀྱིས་འབྲས་བུ་གཅིག་སྐྱེད་པར་བྱེད་ཅེ་ན། འབྱུང་བ་བཞི་ཚན་གཅིག་ཉིད་འབྲས་བུ་རྣམ་པར་རིག་བྱེད་མ་ཡིན་པ་བདུན་
དུ་འགྱུར་རོ། །བཟློག་པ་ནི་མཉམ་པར་གཞག་པ་ལས་ཐ་མི་དད་པ་རྣམ་པར་རིག་བྱེད་མ་ཡིན་པའི་འབྲས་བུ་རྣམས་རྒྱུ་མཚུངས་པར་གྲུབ་པའི་ཕྱིར་རིམ་པ་གཅིག་གིས་རིམ་པ་ཐམས་ཅད་དུ་འགྱུར་རོ། །མཉམ་པར་གཞག་པའི་རྣམ་པར་རིག་བྱེད་བཞིན་ཅིག་ཅར་
མཉམ་པར་གཞག་པའི་རྣམ་པར་རིག་བྱེད་མ་ཡིན་པ་རྣམ་པ་བདུན་ཡང་རུང་ངོ་། །རྣམ་པར་རིག་བྱེད་ནི་རྒྱུ་མཐུན་པ་ལས་བྱུང་བ་ཡིན་པས། རྣམ་པར་རིག་བྱེད་སྐྱེད་པའི་འབྱུང་བ་རྣམས་ཀྱི་རྒྱུ་མཐུན་པ་སེམས་ཅན་དུ་སྟོན་པའོ། །ཇི་ལྟར་འཕེན་པ་འདིར་འཇུག་
པས་རྣམ་པར་རིག་བྱེད་མ་ཡིན་པ་རྒྱུ་མཐུན་པ་ལས་བྱུང་བ་སྟེ། འདི་ཡང་དང་ཡང་འགྲིབ་པ་མ་ཡིན་ཞིང་མཉམ་པར་གཞག་པའི་སེམས་ལས་སྐྱེ་བ་མ་ཡིན་ཞིང་རྒྱས་པ་ལས་བྱུང་ཡང་མ་ཡིན་ནོ། །ཟིན་པ་ནི་ལུས་ཀྱིས་ཞེས་བྱ་སྟེ་ལུས་ཀྱི་འབྱུང་བ་ཆེན་པོ་
དང་ཐ་མི་དད་པར་འཇུག་པའི་ཕྱིར་ལུས་ཀྱིས་ཟིན་པ་ལ། དེ་དག་ནི་ཟིན་པ་མ་ཡིན་ནོ་ཞེས་བཤད་པར་འགྱུར་རོ། །ཡང་ཅིའི་ཕྱིར་རིག་བྱེད་འདི་སྐྱེ་བ་ན་ཞེས་བྱ་བ་རྒྱས་པར་འབྱུང་སྟེ། རྣམ་པར་རིག་བྱེད་དེ་ནི་སྔར་གྱི་དབྱིབས་ཀྱི་རྒྱུན་མ་ཞིག་པར་རྒྱུ་མཐུན་པ་ལས་བྱུང་བའི་
འབྱུང་བ་ཆེན་པོ་གཞན་དག་ཁོ་ན་རྒྱུར་བྱས་ནས་སྐྱེ་སྟེ་ལྷའི་མིག་བཞིན་ནོ། །ཁ་ཅིག་ན་རེ་རྣམ་པར་རིག་བྱེད་ཀྱི་དབྱིབས་ཀྱི་འབྱུང་བ་ཆེན་པོ་དག་ནི་ཕྲ་བའི་ཕྱིར་མི་དམིགས་ཏེ། ཡན་ལག་གི་མཚན་བཞིན་ནོ་ཞེས་ཟེར་རོ། གཞན་དག་ན་རེ་ལུས་ལ་གོས་པ་ཡོད་པའི་ཕྱིར་ཏེ་དེ་དག་