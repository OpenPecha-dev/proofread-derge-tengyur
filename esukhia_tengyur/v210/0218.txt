མ་ལ་བཅོམ་ལྡན་འདས་ཀྱིས་བདག་ལ་དགེ་སློང་གི་དགེ་འདུན་བྱིན་ཀྱང་ཅི་མ་རུང་། དགེ་སློང་གི་དགེ་འདུན་ནི་བདག་གི་འཁོར་དུ་བྱས་ལ་བཅོམ་ལྡན་འདས་ནི་མཐོང་བའི་ཆོས་ལ་བདེ་བར་གནས་པ་དང་ལྡན་ཞིང་ཐུགས་ལས་ཆུང་ངུར་གནས་པར་གསོལ་ལོ་སྙམ་པ་དེ་ལྟ་བུའི་
སྡིག་པ་ཅན་གྱི་བསམ་པའི་རྣམ་པ་དེ་སྐྱེས་སོ། །ལྷས་བྱིན་གྱིས་སེམས་དེ་བསྐྱེད་མ་ཐག་ཏུ་རྫུ་འཕྲུལ་དེ་ལས་ཡོངས་སུ་ཉམས་སུ་ཞེས་བྱ་བ་རྒྱ་ཆེར་འབྱུང་སྟེ། དེ་བཞིན་དུ་དེ་དག་ཀྱང་ལྟ་བའི་ཀུན་ནས་ཉོན་མོངས་པ་ཀུན་ཏུ་རྒྱུ་བས་ཡོངས་སུ་ཉམས་པར་བཤད་པ་
དེ་ཉིད་ཀྱི་ཕྱིར་ལྟ་བ་སྐྱེད་པ་དང་དུས་མཉམ་དུ་ཡོངས་སུ་ཉམས་པ་ཡིན་ནོ། །གལ་ཏེ་ཡོངས་སུ་ཉམས་པ་ན་ཅི་ལྟར་དེ་བྷུ་མི་ཥྛ་ཉིད་དུ་མཚོན་པར་བྱེད་ཅེ་ན། མྱུར་དུ་སྐྱེ་བའི་ཕྱིར་ཞེས་བྱ་སྟེ། གལ་ཏེ་དེ་ལྟར་གོམས་པས་ལས་ཅིའི་ཕྱིར་ཡོངས་སུ་ཉམས་ཞེས་བྱ་བ་
རྒོལ་བའི་ཚིག་གོ །དེ་ལ་གླན་ཀ་འདི་ཁས་མ་བླངས་པའི་ཕྱིར་འདིར་འགའ་སྐྱེད་པ་མེད་དོ། །དྲིཥྚ་ཡོ་བི་ཏད་བྱུ་མིཥྛ་ཨེ་བི་ཏི་ཨ་སྟཱུ་བཱ་དེའི་རྒྱུ་མཚན་ལེགས་པར་བཟུང་ནས་མྱུར་དུ་སྐྱེད་པའོ། །དེའི་རིགས་གཞན་གོམས་པ་མེད་པས་ཡོངས་སུ་ཉམས་པར་འགྱུར་
རོ། །འདི་ལྟར་སྲིད་པའི་རྩེ་མོ་ཐོབ་པ་ཡང་དེ་ལྟར་ཐག་རིང་བའི་གཉེན་པོ་བསྒོམ་པའི་ཕྱིར་ཁྱད་པར་ལས་ཁྱད་པར་གྱི་ཆ་དང་མཐུན་པར་ཏེ། བསམ་གཏན་དང་པོ་ལས་སེམས་གཅིག་གིས་ཡོངས་སུ་ཉམས་པར་བྱེད་དོ། །གལ་ཏེ་ཕྲ་རྒྱས་ཉི་ཤུ་རྩ་བརྒྱད་ངེས་པར་
མཐོང་བའི་ལམ་གྱིས་སྤང་བར་བྱ་བ་ཡིན་ན། འོ་ན་ཅིའི་ཕྱིར་མཐོང་བས་སྤང་བར་བྱ་བ་བརྒྱད་ཅུ་རྩ་བརྒྱད་ཅེས་བྱ་ཞེ་ན། བརྗོད་པར་བྱ་སྟེ་འདི་ནི་དགོངས་པ་ཅན་ཏེ་རིམ་གྱིས་པ་ལ་མངོན་པར་དགོངས་ནས་བཤད་དོ། །ཟག་པ་མེད་པའི་ལམ་གྱི་བྱེད་པ་ལ་ཡང་དགོངས་ཏེ།
ཅི་ཡང་མེད་ཀྱི་སྐྱེ་མཆེད་ཀྱི་བར་གྱི་འདོད་ཆགས་དང་བྲལ་བ་རྣམས་མཐོང་བའི་ལམ་གྱིས་དེའི་བྲལ་བའི་ཐོབ་པ་མངོན་དུ་བྱེད་པ་སྲིད་པའི་ཕྱིར་དེ་ལྟར་བཤད་པ་ཡིན་ནོ། །རྟག་པར་འདུ་ཤེས་པ་དང་རིལ་པོར་འདུ་ཤེས་པ་སྤང་བའི་ཕྱིར་དེ་སྐད་དུ་བཤད་དེ་ཞེས་བྱ་བ་ལ་འཇིག་ཅེས་