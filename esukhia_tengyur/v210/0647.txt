ཆེར་འབྱུང་སྟེ། འདིར་ཡང་དེ་ཁོ་ན་བཞིན་དུ་ཆོས་རྣམས་ཕྱེ་ནས་སྦྱར་བར་བྱའོ། །འདི་ཡང་ལས་ཀྱི་རྣམ་པར་སྨིན་པ་མཁྱེན་པའི་སྟོབས་ཉིད་ཀྱིས་རྣམ་པར་གཞག་པའོ། །ཀུན་ཏུ་འགྲོ་བའི་ལམ་མཁྱེན་པའི་སྟོབས་ཤེས་པ་བཅུ་འམ་དགུ་དང་། ས་ཐམས་ཅད་
ཡོད་པ་ཇི་ལྟ་བར་ཉན་ཐོས་རྣམས་ཀྱི་ངེས་པར་འབྱུང་བའི་ལམ་དུ་གསུངས་པ་ལ་ཞེས་བྱ་བའི་མི་འཇིགས་པ་འདི་ཡང་དེ་དང་འདྲ་བར་རིག་པར་བྱའོ། །འདི་ཡང་ཀུན་ཏུ་འགྲོ་བའི་ལམ་མཁྱེན་པའི་སྟོབས་རྣམ་པར་གཞག་པ་སྟེ་དེ་བཞིན་ཁོ་ནར་སྦྱར་བར་བྱའོ། །མི་འཇིགས་པ་དང་
པོའི་ཁྱད་པར་ཉིད་མི་འཇིགས་པ་ལྷག་མ་རྣམས་ལ་ཡང་སྦྱར་ཏེ། གདུལ་བྱའི་ཁྱད་པར་ལ་བལྟོས་ནས་བཅོམ་ལྡན་འདས་ཀྱིས་མང་དུ་རྣམ་པར་གཞག་སྟེ། སྟོབས་ཀྱིས་རྣམ་པར་གཞག་པ་བཞི་ཡིན་ནོ། །རྣམ་པ་བཞི་པོ་འདི་དག་གིས་རེ་ཞིག་རང་དང་གཞན་གྱི་ཕུན་
སུམ་ཚོགས་པའི་རིམ་པ་སྟེ། ཡེ་ཤེས་ནི་འགྲིབ་པ་ཉེ་བར་ཞི་བའོ། །མི་འཇིགས་པ་སྔ་མས་ནི་བདག་ཉིད་ཀྱི་མཁྱེན་པ་ཕུན་སུམ་ཚོགས་པ་བཤད་པ་མ་ཡིན་ལ། གཉིས་པས་ནི་སྤངས་པ་ཕུན་སུམ་ཚོགས་པའོ། །ཡེ་ཤེས་དང་སྤངས་པ་ཕུན་སུམ་ཚོགས་པ་ཡང་
ཡོངས་སུ་རྫོགས་པ་སྟེ་བདག་ཉིད་ཕུན་སུམ་ཚོགས་པ་དང་གཞན་ཕུན་སུམ་ཚོགས་པར་བྱ་བའི་ཕྱིར་ཏེ། ཡང་དག་པ་མ་ཡིན་པའི་ལམ་བཟློག་པའི་ཕྱིར་དང་། ཡང་དག་པའི་ལམ་བསྟན་པའི་ཕྱིར་རོ། །དེ་ལ་དེ་བཞིན་གཤེགས་པས་བར་དུ་གཅོད་པའི་ཆོས་སུ་གསུངས་པ་དེ་
དག་སློབ་མ་རྣམས་ཀྱིས་སྤངས་པས། སྤངས་པ་ཕུན་སུམ་ཚོགས་པའི་ཐབས་སྒྲུབ་པར་འགྱུར་ལ། ངེས་པར་འབྱུང་བར་གསུངས་པའི་ཆོས་དེ་དག་ཡང་དག་པ་བསྒྲུབས་པས་ཡེ་ཤེས་ཕུན་སུམ་ཚོགས་པའི་ཐབས་བསྒྲུབ་པར་འགྱུར་རོ། །འདི་དག་གིས་ཀྱང་སྟོན་པ་ཕུན་སུམ་
ཚོགས་པ་བཞིན་དུ་དང་གཞན་ལ་ཇི་ལྟར་རིགས་པར་ཡེ་ཤེས་དང་སྤངས་པ་ཕུན་སུམ་ཚོགས་པ་རབ་ཏུ་གྱུར་པ་འཐོབ་པར་འགྱུར་བས་གཞི་ཉིད་དོ། །ཇི་ལྟར་མཁྱེན་པ་ཉིད་མི་འཇིགས་པ་ཡིན། ཇི་ལྟར་ན་མ་ཡིན་པར་འགྱུར་ཞེ་ན། མི་འཇིགས་པ་ནི་འཇིགས་པའི་གཉེར་པོར་གྱུར་