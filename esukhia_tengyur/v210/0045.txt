བྱེད་པའི་ཕྱིར་རོ། །འདོད་པ་ནའང་བསྒྲིབས་པ་མེད་ཅེས་བྱ་བའི་ཡང་ཞེས་བྱ་བའི་སྒྲས་ནི་བསམ་གཏན་དང་པོའི་གོང་ན་ཡང་མེད་དོ་ཞེས་བྱ་བ་སྟེ། དེ་ལྟར་ན་བསམ་གཏན་དང་པོ་ཁོ་ན་ན་ཡོད་དོ་ཞེས་བསྟན་ཏོ། །དེ་ཡན་ན་ཞེས་བྱ་བ་ནི་ཚངས་
པའི་འཇིག་རྟེན་གྱི་གོང་བསམ་གཏན་གཉིས་པ་ལ་སོགས་པ་དག་ནའོ། །ཕྱིའི་འབྱུང་བ་ཆེན་པོ་རྒྱུར་བྱས་པ་ཞེས་བྱ་བ་ནི་གོས་དང་རྒྱན་ལ་སོགས་པའི་རྒྱུ་ཅན་ནོ། །འདི་ལ་ཁ་ཅིག་བསྟན་བཅོས་སུ་ལྡན་པ་གསུངས་པའི་ཕྱིར་ན་འདི་ནི་དེ་ལྟ་མ་ཡིན་ཏེ། འདི་སྐད་གང་
ཞིག་སྒྲའི་ཁམས་དང་ལྡན་ཞེ་ན། སྨྲས་པ་འདོད་པ་ན་སྤྱོད་པ་དང་གཟུགས་ན་སྤྱོད་པའོ། །གང་ཞིག་ལྡན་པ་མ་ཡིན་ཞེ་ན། གཟུགས་མེད་པ་ན་སྤྱོད་པའོ་ཞེས་གསུངས་ན། སེམས་ཅན་དུ་སྟོན་པ་མ་ཡིན་པའི་ཕྱིའི་དང་ནི་ལྡན་པ་ཡོད་པ་མ་ཡིན་ནོ། །དབང་པོ་དང་ཐ་མི་
དད་པའི་སྒོའི་ཁམས་ནི་ཐམས་ཅད་ན་ཡོད་པའི་ཕྱིར་རོ། །ཡང་ན་ནི་དེའི་ཕྱོགས་གཅིག་ན་ཡོད་པའི་དབང་དུ་བྱས་ནས་བཤད་པའི་ཕྱིར་ཉེས་པ་མེད་དོ་ཞེས་རྒོལ་བར་བྱེད་དོ། །གཞན་དག་ན་རེ་ཞེས་བྱ་བ་རྒྱས་པར་འབྱུང་སྟེ། བསམ་གཏན་གཉིས་པ་ལ་སོགས་པར་སྐྱེས་པ་དེ་
དག་ནི། བསམ་གཏན་དང་པོའི་ས་པ་ཕན་ཚུན་སྨྲ་བར་བྱེད་དོ། །མ་བསྒྲིབས་ལ་ལུང་དུ་མ་བསྟན་པ་རྣམ་པར་རིག་བྱེད་ཀྱི་ཀུན་སློང་ཅན་ཡིད་ཀྱི་རྣམ་པར་ཤེས་པ་མངོན་དུ་བྱེད་དེ་རྣམ་པར་ཤེས་པའི་ཚོགས་བཞིན་ནོ། །དེའི་ཕྱིར་མ་བསྒྲིབས་ལ་ལུང་དུ་མ་བསྟན་པ་ཁོ་ན་ཡིན་
ནོ། དེ་ལྟ་བུ་ཞེས་བྱ་བ་ནི་དགེ་བ་དང་ཉོན་མོངས་པ་ཅན་གྱི་རང་བཞིན་མངོན་དུ་མི་བྱེད་པའི་རྒྱུ་སྨྲས་པ་དམན་པའི་ཕྱིར་དགེ་བ་མངོན་དུ་མི་བྱེད་ལ། སྤངས་ཟིན་པའི་ཕྱིར་ཉོན་མོངས་པ་ཅན་མངོན་དུ་མི་བྱེད་དོ། །སྔ་མ་ཁོ་ན་བརྗོད་དོ་ཞེས་བྱ་བ་ནི་ཕྱིའི་འབྱུང་བ་ཆེན་པོ་རྒྱུར་བྱས་པའོ། །
ནཱ་ནནྟ་བར་མེད་པར་རི་ཀི་ཙཾ་ཀཱ་ར་ན་མ་ས་རྒྱུ་མི་ནུས་པར་གྲགས་སོ། །མཪྠ་ཀི་ལ། དེ་རྣམ་པར་རིག་བྱེད་ཀྱི་ཀུན་སློང་ཅན་ས་གཞན་དུ་སྐྱེས་པས་ལུས་དང་ངག་གི་ལས་སློང་བར་བྱེད་དེ། འདི་ཡང་བཅོམ་ལྡན་འདས་གནས་གཙང་མར་བཞུགས་པ་ལ་གནས་གཙང་མ་པ་རྣམས་ཀྱིས་