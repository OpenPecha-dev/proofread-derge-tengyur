བསྔལ་ལ་ཆོས་ཤེས་པའི་བཟོད་པ་དེ་འདྲེན་པའི་ཕྱིར་རོ། །ཐོས་པ་དང་བསམ་པ་ལས་བྱུང་བ་དག་གིས་ནི་ཞེས་བྱ་བ་ལ་ཐོས་པ་དང་བསམ་པ་ལས་བྱུང་བ་དག་གིས་ནི་བརྒྱུད་པས་ངེས་པར་འབྱེད་པ་ཡིན་གྱི་དངོས་སུ་མ་ཡིན་ཏེ་བསྐལ་པའི་ཕྱིར་རོ། །དེ་དག་གིས་བསྡུས་པའི་ཕྱིར་རོ་ཞེས་བྱ་བ་ནི་དེ་
དག་དང་ལྡན་པའི་ཕྱིར་རོ། །མཐོང་བའི་ལམ་ནི་ས་དྲུག་པ་ཡིན་པས་མཐོང་བའི་ལམ་གྱི་འཁོར་རྣམས་ཀྱང་ངེས་པར་འབྱེད་པའི་ཆ་དང་མཐུན་པ་སྟེ། དེའི་ཕྱིར་གོང་མ་གཟུགས་དང་གཟུགས་མེད་པའི་ཁམས་ན་སྲིད་པ་མ་ཡིན་ཏེ་མཐོང་བའི་ལམ་མེད་དོ། །དེ་ཉིད་ལ་རྒྱུ་གསུངས་པ།
འདོད་པའི་ཁམས་ལ་དམིགས་པའི་ཕྱིར་རོ་ཞེས་བྱ་བ་སྨོས་ཏེ། མཐོང་བའི་ལམ་ནི་འདོད་པའི་ཁམས་ལ་དམིགས་པ་ཡིན་ནོ། །གཟུགས་མེད་པ་དག་ནི་འདོད་པའི་ཁམས་ལ་དམིགས་པ་མ་ཡིན་ཏེ། རིང་བ་བཞིས་རིང་བའི་ཕྱིར་རོ། །དེ་ཡང་སྔར་ཡོངས་སུ་ཤེས་པར་བྱ་བ་ཡིན་
པའི་ཕྱིར་རོ་ཞེས་བྱ་བ་སྨོས་ཏེ། འདོད་པའི་ཁམས་ནི་རིགས་པའི་ཕྱིར་གཟུགས་དང་གཟུགས་མེད་པའི་ཁམས་ཀྱི་སྔར་ཡོངས་སུ་ཤེས་པར་བྱ་ཞིང་སྤང་བར་བྱ་བ་ཡིན་ནོ། །རྣམ་པར་སྨིན་པ་དང་བཅས་པའི་ཕྱིར་དེ་དག་གི་རྣམ་པར་སྨིན་པ་ནི་གཟུགས་ཀྱི་ཁམས་ཀྱི་ཕུང་པོ་ལྔ་ཡིན་ནོ། །
སྲིད་པའི་གཉེན་པོ་ཡིན་པའི་ཕྱིར་ཞེས་བྱ་བ་ནི། མི་རྟག་པ་ལ་སོགས་པའི་རྣམ་པ་རྣམས་ཀྱིས་སྲིད་པ་ལ་རྒྱབ་ཀྱིས་ཕྱོགས་པར་བྱེད་པའི་ཕྱིར། འདི་དག་ལ་རིས་མཐུན་པ་འཕེན་པའི་ནུས་པ་ཡོད་པ་མ་ཡིན་པའོ། །གཉིས་ནི་འོག་ན་ཡོད་པའམ་ཞེས་བྱ་བ་ལ་ཆོས་མངོན་པ་པ་རྣམས་
ནི་འདི་མི་འདོད་དེ། ཐོས་པ་དང་བསམ་པ་ལས་བྱུང་བ་དག་ནི་ངེས་པར་འབྱེད་པའི་ཆ་དང་མཐུན་པར་མི་འཐད་པའི་ཕྱིར་རོ། །རྟེན་གྱི་སྒོ་ནས་ནི་བཞི་ཆར་ཡང་འདོད་པའི་རྟེན་ཅན་ཡིན་ཏེ། དེ་ཁོ་ན་ངེས་པར་འཇུག་པ་ཡོད་པའི་ཕྱིར་རོ། །གསུམ་ནི་མི་དག་གི་ནང་ན་ཞེས་བྱ་བ་ནི་བཟོད་པ་ཆེན་
པོ་དང་ཆོས་མཆོག་མ་གཏོགས་པའོ། །འདི་དག་གི་དང་པོ་མི་དག་གི་ནང་ཁོ་ནར་སྐྱེ་བར་བྱེད་དོ། །གླིང་གསུམ་དུ་ཞེས་བྱ་བ་ནི་སྒྲ་མི་སྙན་མ་གཏོགས་པར་རོ། །བཞི་པ་ནི་ལྷ་དག་གི་ནང་དུ་ཡང་ཞེས་བྱ་བ་ནི་འདོད་པ་ན་སྤྱོད་པ་རྣམས་སུ་སྐྱེད་པར་བྱེད་དོ་ཞེས་བྱ་བའོ། །གཞན་དག་ན་རེ་