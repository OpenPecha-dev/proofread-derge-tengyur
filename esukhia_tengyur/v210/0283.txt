ཞེས་བྱ་བ་ནི་སྔོན་བྱུང་བ་དང་འབྱུང་བར་འགྱུར་རོ། །སློབ་དཔོན་འདུས་བཟང་ན་རེ། མདོ་སྡེ་པས་ད་ལྟར་བྱུང་བའི་རྣམ་གྲངས་གཞན་ཡོད་པ་ཉིད་དུ་སྨྲ་བར་བལྟ་སྟེ། འདས་པ་དང་མ་འོངས་པ་མ་ཡིན་ཞེས་བྱ་བས་སོ། །འདིར་ད་ལྟར་བྱུང་བའི་སྔ་ན་མེད་པ་
དང་ཞིག་ནས་མེད་པ་ལས་འདས་པ་དང་མ་འོངས་པ་རྣམ་པར་གཞག་སྟེ། དེ་དག་ཀྱང་ད་ལྟར་བྱུང་བ་ལ་མ་བལྟོས་པར་བསྟན་པ་མེད་པའི་ཕྱིར་རོ། །ད་ལྟར་བྱུང་བ་ལ་བཏགས་པར་ཡོད་པ་ཉིད་སྔ་ན་མེད་པ་དང་ཞིག་ནས་མེད་པར་ཤེས་པར་བྱ་བའི་ཕྱིར་འདས་པ་ཡོད་དོ་མ་
འོངས་པ་ཡོད་དོ་ཞེས་བཤད་དོ། །གལ་ཏེ་དེ་མ་འོངས་པའམ་འདས་པར་མ་གྱུར་ན་རྟག་ཏུ་ད་ལྟར་བ་ཉིད་དུ་འགྱུར་བས་དེ་བྱེ་བྲག་ཏུ་རྟོགས་པའི་ཕྱིར་ཡང་བརྗོད་དོ། །སྔོན་བྱུང་བ་གང་ཡིན་པ་ནི་འདས་པ་ཡིན་ལ་ཞེས་བྱ་བ་རྒྱས་པར་འབྱུང་སྟེ། ཡོད་པ་དེ་དང་དེ་སྔོན་བྱུང་བར་གྱུར་
པ་དང་ཕྱིས་འབྱུང་བར་འགྱུར་བ་དེ་ཡིས་ཏེ། དེ་ལྟ་ན་མ་ཡིན་ན་རྟག་པར་འགྱུར་བས་སོ། །འདས་པ་དང་མ་འོངས་པའི་བདག་ཉིད་དུ་ཡོད་མོད་ཅེས་བྱ་བ་ནི། འདས་པ་དང་མ་འོངས་པའི་རང་བཞིན་གྱིས་སོ། །ཡང་དེ་ཉིད་རྒྱུ་དང་འབྲས་བུ་ལ་སྐུར་པ་འདེབས་པའི་ལྟ་བ་
དགག་པའི་ཕྱིར་དེ་ལྟར་ཡོད་པར་གསུངས་ཏེ། འདས་པ་ནི་རྒྱུ་དང་མ་འོངས་པ་ནི་འབྲས་བུ་སྟེ། དེ་མེད་པར་ལྟ་བ་ནི་རྒྱུ་དང་འབྲས་བུ་ལ་སྐུར་པ་འདེབས་པར་འགྱུར་རོ། །མེད་པ་ཉིད་དེ་དག་གི་རྒྱུ་དང་འབྲས་བུ་དག་ལའོ། །གལ་ཏེ་ཡང་མེད་པ་ཉིད་མེད་པའི་སྒོ་ནས་ལྟ་བར་བྱེད་པ་
དེ་ལ་སྐུར་པ་འདེབས་པ་དགག་པར་བྱ་བའི་ཕྱིར་འདས་པ་ཡོད་དོ་མ་འོངས་པ་ཡོད་དོ་ཞེས་བཅོམ་ལྡན་འདས་ཀྱིས་གསུངས་པ་ཅི་ཞེ་ན། གང་འདས་པ་དང་མ་འོངས་པ་དག་གི་རྒྱུ་དང་འབྲས་བུ་དག་མ་ངེས་པའི་ཕྱིར་རྒྱུ་དང་འབྲས་བུ་ལ་སྐུར་པ་འདེབས་པས་དེ་དག་པའི་ཕྱིར་འདས་པ་
ཡོད་པ་ནི་རྒྱུའི་ངོ་བོས་དེས་འཕངས་པའི་ནུས་པའི་ཁྱད་པར་ལས་འབྲས་བུ་སྐྱེད་པའོ། །མ་འོངས་པ་ཡོད་པ་ནི་འབྲས་བུའི་ངོ་བོ་དེས་འཕངས་པའི་ནུས་པའི་ཁྱད་པར་ལས་བྱུང་བར་འགྱུར་རོ་ཞེ་ན། དེ་དག་བཤད་དོ། །གལ་ཏེ་ཡང་འདས་པ་དང་མ་འོངས་པ་རྫས་ཀྱི་སྒོ་ནས་