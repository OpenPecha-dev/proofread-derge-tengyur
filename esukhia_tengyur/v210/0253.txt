ཕྲ་རྒྱས་ཞེས་བྱའོ། །ཁ་ཅིག་ན་རེ། མ་ཡིན་ཏེ་ལོག་པར་ལྟ་བས་ལྟ་བ་ནི་འགོག་པ་ལ་སྐུར་པ་འདེབས་པ་དང་ལྡན་པས་ལྟ་བ་མེད་པས་ངེས་པར་རྟོག་པ་མི་སྲིད་པས་ཟག་པ་མེད་པ་ལ་དམིགས་པའི་ལྟ་བ་མེད་པར་ཐལ་བའི་ཕྱིར་མཚུངས་པར་བཤད་
པ་མངོན་སུམ་ཉིད་ཀྱིས་ལྟ་བས། གང་འདི་དག་གིས་རྣམ་པ་དེ་ལྟ་བུའི་ཆོས་སུ་བརྗོད་པ་དེ་མེད་དོ་ཞེས་ཟེར་རོ། །ཇི་ལྟར་སྐྱེས་བུ་མཐོང་བ་ན་སྐྱེས་བུ་ལ་སྐུར་བ་འདེབས་པ་འདི་སྐྱེས་བུ་མ་ཡིན་ཞེས་པ་བཞིན་ནོ། །སྐྱེས་བུའི་ཡུལ་གྱི་བློ་ནི་སྐྱེས་བུ་ལ་སྐུར་པ་འདེབས་པ་མ་
ཡིན་པ་དེ་བཞིན་དུ་འགོག་པ་ལ་ཡང་བལྟ་བར་བྱའོ། །དེ་བཞིན་དུ་ཐམས་ཅད་དུ་འགོག་པ་དང་ལམ་ལ་སྐུར་པ་འདེབས་པ་ཡང་མཐོང་བས་སྤང་བར་བྱ་བ་མ་ཡིན་ནོ། །འོ་ན་ཅི་འདི་རྟོག་པས་རྣམ་པར་དཔྱོད་པ་ཅི་ཞིག་སྐྱེ་ཞེ་ན། དེ་མཐོང་བས་སྤང་བར་བྱ་བའོ། །གང་ཡང་
རྣམ་པར་དཔྱོད་པ་མེད་པར་སྐྱེ་བ་མེད་པས་འགོག་པ་དང་ལམ་དག་གོ་ཞེས་མིང་ཙམ་དམིགས་པའི་ཕྱིར་རོ། །རང་གི་ས་པའི་ཆོས་རྣམས་ཀྱི་འགོག་པ་ནི་རང་གི་ས་ལ་གནས་པའོ། །དེའི་སྤྱོད་ཡུལ་ཅན་གྱི་ཞེས་བྱ་བ་ལ་ལོག་པར་ལྟ་བ་ལ་སོགས་པ་དེ་དག་ལ་འགོག་པ་
དང་ལམ་དེ་གཉིས་ཡུལ་ཏེ། དམིགས་པར་ཡོད་པས་ན་དེ་དག་ནི་དེའི་སྤྱོད་ཡུལ་ཅན་ནོ། །ས་དྲུག་ནི་བསམ་གཏན་བཞི་དང་། མི་ལྕོགས་པ་མེད་པ་དང་བསམ་གཏན་ཁྱད་པར་ཅན་ནོ། །ཆོས་ཤེས་པའི་ཕྱོགས་དང་མཐུན་པ་ཞེས་བྱ་བ་ལ། འདོད་པའི་སྡུག་བསྔལ་
ལ་སོགས་པའི་ལམ་ནི་ཆོས་ཤེས་པའི་ཕྱོགས་དང་མཐུན་པ་ཞེས་བྱ་བའོ། །ཐམས་ཅད་ཀྱི་སྒྲ་ཡིས་ས་དྲུག་དབྱེ་བས་ཐ་དད་པ་ཉིད་ཀྱང་། པ་ར་མྲིཥྱ་ཏེ། ཞེས་བྱ་བ་དགོངས་པ་དེའི་ཕྱིར་གང་ཡང་གཟུགས་དང་གཟུགས་མེད་པའི་གཉེན་པོ་ཡང་ཡིན་ནོ་ཞེས་
སྨོས་པས་འདི་སྐད་བསྟན་པར་འགྱུར་ཏེ། མི་ལྕོགས་པ་མེད་པའི་ས་ནི་འདོད་པའི་ཁམས་ཀྱི་གཉེན་པོ་ཡིན་ལ་གཟུགས་དང་གཟུགས་མེད་པའི་ཡང་གཉེན་པོ་ཡིན་ནོ། །དེ་བཞིན་དུ་བསམ་གཏན་བཞི་པའི་བར་ཐམས་ཅད་ཀྱི་དམིགས་པ་ཡིན་ནོ། །ས་བརྒྱད་