ཕྱོགས་པའི་ཕྱིར་རོ། །འདུ་ཤེས་ཐམས་ཅད་ལ་རྒྱབ་ཀྱིས་ཕྱོགས་པའི་ཕྱིར་རོ་ཞེས་བྱ་བ་ནི། དམིགས་པ་ཐམས་ཅད་ལ་འཇུག་པ་ལ་རྒྱབ་ཀྱིས་ཕྱོགས་པའི་ཕྱིར་རོ་ཞེས་བྱ་བའི་དོན་ཏོ། །གཞན་དག་ན་རེ་སྙོམས་པར་འཇུག་པའི་སྒྲིབ་པ་ལས་རྣམ་པར་ཐར་པའི་ཕྱིར་ཞེས་བྱ་
བ་ལ། སྙོམས་པར་འཇུག་པའི་སྒྲིབ་པ་ནི་གང་ཞིག་ཡོད་ན་སེམས་ལས་སུ་མི་རུང་བ་གང་གིས། ཁམས་གསུམ་པའི་འདོད་ཆགས་དང་བྲལ་བ་དག་གིས་ཀྱང་བསམ་གཏན་དང་པོའི་དངོས་གཞི་ཡང་སྐྱེད་པར་མི་ནུས་པ་སྟེ། སྒྲིབ་པ་དེ་ལས་རྣམ་པར་ཐར་པའི་ཕྱིར་ཏེ་
སྤང་བའི་ཕྱིར་རྣམ་པར་ཐར་པ་ཞེས་བྱའོ། །གཞན་དག་ན་རེ། དེ་དམིགས་པའི་འཇུག་པ་ཐམས་ཅད་ལས་ཕྱིར་ཕྱོགས་པའི་ཕྱིར་འགོག་པའི་སྙོམས་པར་འཇུག་པའི་རྣམ་པར་ཐར་པའོ་ཞེས་ཟེར་རོ། །དེ་བས་ན་ཆེས་ཕྲ་བར་བྱས་ནས་ཞེས་བྱ་བ་ནི། འགོག་པ་ལ་
དམིགས་པ་ནས་ཆེས་ཕྲ་བར་བྱེད་པའོ། །དེ་ལྟར་སྙོམས་པར་འཇུག་པའི་སེམས་ནི་ཟག་པ་དང་བཅས་པ་ཡིན་ལ་ཞེས་བྱ་བ་རྒྱས་པར་འབྱུང་ལ། སྲིད་པའི་རྩེ་མོ་པ་ནི་ཕྲ་བས་དམིགས་པ་དང་བཅས་པའི་འཇུག་པ་ལས་ཕྱིར་ཕྱོགས་པའི་ཕྱིར་སྙོམས་པར་འཇུག་པའི་
སེམས་ནི་ཟག་པ་དང་བཅས་པ་ཡིན་ལ། ས་འོག་མ་པའི་ཟག་པ་དང་བཅས་པའི་སྙོམས་པར་འཇུག་པའི་སེམས་ཡིན་གྱི། ལྡང་བའི་སེམས་ནི་མ་ཡིན་ནོ། །ས་འོག་མ་པའི་སྦྱོར་བ་ལས་བྱུང་བ་ནི་འདིར་རགས་པའི་ཕྱིར་དེ་མ་ཐག་པའི་རྐྱེན་གྱིས་དངོས་པོ་མི་སྲིད་པའི་
ཕྱིར་ཟག་པ་མེད་པ་ནི་ས་འོག་མ་པ་སྟེ་འདུས་མ་བྱས་ལ་དམིགས་པ་གང་ཡིན་པའོ། །དེ་ལྡང་བའི་སེམས་རུང་ངོ་། །མ་བསྒྲིབས་པ་ལ་དམིགས་པ་ཉིད་ཀྱིས་དེ་ཤིན་ཏུ་ཞི་བ་ཉིད་ཀྱི་ཕྱིར་རོ། །དེ་ལྟར་བྱས་ན་གལ་ཏེ་ཟག་པ་དང་བཅས་འགོག་པ་ལས་ལྡང་བར་བྱེད་དོ། །སྲིད་
པའི་རྩེ་མོ་པའི་ལྡང་བའི་སེམས་ནི་ཟག་པ་མེད་པས་སོ། །ཚོར་བ་ནི་ཅི་ཡང་མེད་པའི་ས་པ་སྟེ། གཞན་ནི་མ་ཡིན་ཏེ་བསྐལ་པའི་ཕྱིར་རོ། །ཅི་རིགས་པར་ཞེས་བྱ་བ་ནི། བསམ་གཏན་དང་པོ་དང་གཉིས་པའི་ས་པ་སྟེ། གཉིས་ཀྱིས་ཡིད་དུ་མི་འོང་བ་སྟེ། རྣམ་པར་