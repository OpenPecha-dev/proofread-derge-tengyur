པ་ལ་སོགས་པ་འམ་དགེ་བའི་བསམ་པ་ཅན་ནི་གནས་སོ། །གང་རང་བཞིན་ཐ་དད་པའི་སེམས་ཅན་ཕན་ཚུན་མཐུན་པ་ནི་གནས་མ་ཡིན་ནོ། །གང་རང་བཞིན་ཐ་མི་དད་པའི་གནས་སོ། །འཇིག་ཚོགས་ལ་ལྟ་བ་ཀུན་ཏུ་འགྲོ་བའི་ལམ་གྱིས་མྱ་ངན་ལས་འདས་པར་
གྲོལ་བར་འགྱུར་བ་ནི་གནས་མ་ཡིན་ནོ། །འཇིག་ཚོགས་ཀུན་ཏུ་འགྲོ་བ་མ་ཡིན་པས་མྱ་ངན་ལས་འདས་པར་འགྲོ་བ་ནི་གནས་སོ། །སྔོན་གྱི་མཐའི་ཐོག་མ་ཡོད་པ་ནི་གནས་མ་ཡིན་ནོ། །གང་ཐོག་མ་མེད་པ་ནི་གནས་སོ། །གང་སྐྱེ་བའི་ཀུན་ཏུ་སྦྱོར་བ་མ་སྤངས་པ་འཆི་འཕོ་དང་སྐྱེ་བར་
མི་འགྱུར་བ་གནས་མ་ཡིན་ནོ། །གང་སྐྱེ་བ་ནི་གནས་སོ། །སརྦ་ནཱ་ནྱ་ཙེ་ཏ་ཨསྠ་ནཱཾ་བཱ་ཡ་དཱ་ཡཾ་ས་ཏྭོ་དུརྒ་ཏིཾ་ག་མི་ཥྱ་ཏྱ་ཡ་སུ་ག་ཏི་ཛྙ་ནཾ་ཏུ་ཥཌྦྷ་བི་ཥྱ་ཏཱི་ཏ། གང་ཚུལ་བཞིན་མ་ཡིན་པ་ཡིད་ལ་བྱེད་པས་ཟག་པ་རྣམས་ཟད་པར་འགྱུར་བ་ནི་གནས་མ་ཡིན་ནོ། །གང་ཚུལ་བཞིན་ཡིད་ལ་
བྱེད་པས་ནི་གནས་སོ་ཞེས་བྱ་བ་དེ་ལྟ་བུ་ལ་སོགས་པ་རྣམས་སོ། །ཐམས་ཅད་བཞིན་སེམས་ཅན་གནས་མ་ཡིན་ནམ་གང་འདི་སེམས་ཅན་ངན་འགྲོར་འགྲོ་བ་བདེ་འགྲོ་ཤེས་པ་ནི་དྲུག་ཏུ་འགྱུར་ཞེས་སོ། །མདོར་ན་གནས་དང་གནས་མ་ཡིན་པ་ནི་འདུས་བྱས་དང་འདུས་མ་བྱས་སོ། །དེ་ལ་འདུས་བྱས་ནི་རྣམ་པ་བརྒྱད་དུ་དབྱེ་བར་
བྱ་སྟེ། ཁམས་གསུམ་པ་དང་ཟག་པ་མེད་པ་མཚུངས་པར་ལྡན་པ་དང་ལྡན་པ་མ་ཡིན་པས་དབྱེ་བ་རྣམས་སོ། །འདུས་མ་བྱས་ནི་གཉིས་ཏེ་དགེ་བ་དང་ལུང་དུ་མ་བསྟན་པའི་དབྱེ་བས་སོ། །དེ་ལ་ཀུན་རྫོབ་ཤེས་པའི་དམིགས་པ་ནི་རྣམ་པ་བཅུ་ཆར་ཡིན་ནོ། །ཆོས་ཤེས་པའི་ནི་ལྔ་
སྟེ། འདོད་པ་ན་སྤྱོད་པ་དང་ཟག་པ་མེད་པ་དང་མཚུངས་པར་ལྡན་པ་དང་། ལྡན་པ་མ་ཡིན་པ་དང་། འདུས་མ་བྱས་དགེ་བའོ། །དེ་བཞིན་དུ་རྗེས་སུ་ཤེས་པ་ལ་སོགས་པ་རྣམས་ཀྱི་ཡུལ་ཡང་ཅི་རིགས་པར་དེ་ལྟར་བྱས་ན་གནས་དང་གནས་མ་ཡིན་པའི་སྟོབས་ནི་ཤེས་པ་བཅུ་ཡིན་ནོ། །
ལས་འབྲས་ལ་བརྒྱད་ཅེས་བྱ་བ་ལ། ལས་འདི་དང་འདིའི་རྣམ་པར་སྨིན་པ་ནི་འདི་དང་འདིའོ་ཞེས་རྣམ་པར་དབྱེ་བ་ལ་མཁས་ཤིང་ཐོགས་པ་མེད་པ་ནི་ལས་ཀྱི་རྣམ་པར་སྨིན་པ་མཁྱེན་པའི་སྟོབས་སོ། །ལས་ཀྱི་རྣམ་པར་སྨིན་པ་ཡང་ཁམས་གསུམ་པའི་ཆོས་མཚུངས་པར་ལྡན་པ་དང་ལྡན་