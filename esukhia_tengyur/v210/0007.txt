བའི་ལས་ཀྱི་འབྲས་བུ་ཡིན་པའི་ཕྱིར་ཞེས་ཟེར་རོ། །སེམས་ཅན་ཐམས་ཅད་ཀྱི་དགེ་བའི་ལས་ཀྱི་དབང་གིས་ནི་པདྨ་དང་ཨུ་ཏུ་ལུ་ལ་སོགས་པ་སྐྱེ་ལ། མི་དགེ་བའི་ལས་ཀྱི་དབང་གིས་ནི་དུག་དང་ཚེར་
མ་ལ་སོགས་པ་སྐྱེའོ། །སོ་སོར་ངེས་པའི་སེམས་ཅན་གྱི་ལས་ཀྱི་འབྲས་བུ་དག་ནི་སེམས་ཅན་གྱི་ལུས་རྣམས་ཡིན་ལ། དེ་དག་ཀྱང་སེམས་པ་འདྲེན་མས་སྐྱེད་པར་བྱེད་དོ། །དེ་དག་ལ་ཡོད་པའི་ནི་མ་ཡིན་ཏེ་པདྨ་དང་ཨུ་ཏུ་
ལ་ལ་སོགས་པ་ནི་ཐུན་མོང་བའོ། །འདི་ལྟར་སེམས་པ་དེ་ས་གང་གིས་ཕྱིར་ལ་འདྲེན་མར་བྱེད་པ་མ་ཡིན་པ་རྣམས་ཀྱི་ལུས་དང་ལོངས་སྤྱོད་དགའ་དགའ་ལྟ་བུ་དག་སྐྱེས། དེ་ནི་སེམས་པ་དང་དེས་བྱས་ཞེས་བྱ་བས་ནི་ལས་ཐམས་
ཅད་མདོར་བསྡུས་ཏེ་བསྟན་པའོ། །སེམས་པ་དང་ཞེས་བྱ་བ་ན། འདི་ནི་འདི་ལྟ་བུ་ཞིག་ཏུ་བྱའོ་སྙམ་དུའོ། །མདོ་ལས། བསམས་པར་བཤད་པ་གང་ཡིན་པ་དེ་ནི་འདིར་བསྟན་བཅོས་ལས་སེམས་པར་བྱས་པ་ཞེས་བཤད་
དེ། སེམས་པས་ཀུན་ནས་བསླང་བ་ཞེས་བྱ་བའི་དོན་ཏོ། །གསུམ་ཞེས་བྱ་བ་ནི་སེམས་པས་བྱས་པའི་ལས་ལ་རྣམ་པ་གཉིས་སུ་ཕྱེ་བའི་ཕྱིར་རོ། །ཐམས་ཅད་ལུས་ལ་བརྟེན་པའི་ཕྱིར། །ཞེས་བྱ་བ་ནི་ལུས་ལ་རག་ལས་ཏེ་
འཇུག་པའི་ཕྱིར་ཏེ། དེ་ལྟར་ན་ལུས་ལ་བརྟེན་པའི་ལུས་ཀྱི་ལས་ཡིན་པས་ངག་དང་ཡིད་ཀྱི་ལས་ཀྱང་ལུས་ཀྱི་ལས་ཉིད་དུ་ཐལ་བར་འགྱུར་རོ། །ངག་གི་ལས་གཅིག་པུར་འགྱུར་བ་ནི་དག་གི་རང་བཞིན་གྱི་ལས་སོ་ཞེས་རྣམ་པར་གཞག་
པའི་ཕྱིར་རོ། །ལུས་དང་ཡིད་ཀྱི་ལས་གཉིས་ནི་དེ་ལྟར་ལས་དང་ཡིད་ཀྱི་རང་བཞིན་མ་ཡིན་པས་དེ་གཉིས་ལས་ཉིད་དུ་མི་འགྱུར། གལ་ཏེ་ཀུན་ནས་སློང་བ་ལས་ཡིན་ན་ནི་ཞེས་བྱ་བ་ལ། ཡིད་ཀྱི་ལས་དེ་བཞིན་དུ་ལུས་དང་ངག་གི་ལས་