བ་མཆོག་ཏུ་འཛིན་པ་སྡུག་བསྔལ་གྱི་འབྲས་བུའི་སྒོ་ནས་བདེ་བ་དང་གཙང་བའི་རྣམ་པས་ཞུགས་ཏེ་ཐམས་ཅད་འགོག་པ་དང་ལམ་མཐོང་བས་སྤང་བར་བྱ་བ་ལ་དམིགས་ཀྱང་སྡུག་བསྔལ་མཐོང་བ་ཁོ་ནས་སྤོང་བ་བཞིན་ནོ། །འབྲས་བུ་ལ་ལོག་པར་སྒྲུབ་པའི་གཉེན་པོ་མངོན་དུ་
གྱུར་པའོ། །འདི་ལྟ་བ་མཆོག་ཏུ་འཛིན་པ་བཞིན་འགྱུར་བ་མ་ཡིན་ནམ་ཞེ་ན་མ་ཡིན་ཏེ། འདི་མ་རིག་པའི་ཕྲ་རྒྱས་ལ་སྒྲུབ་པའི་རྣམ་པ་ཙམ་ཡིན་པའི་ཕྱིར་འཇུག་པ་ཐ་དད་པ་མེད་དོ། །ལྟ་བ་མཆོག་ཏུ་འཛིན་པ་ནི་ཟག་པ་དང་བཅས་པའི་འདུ་ཤེས་རྣམས་ལ་རྣམ་པ་མང་དུ་
ལོག་པར་ཞུགས་པས་དེ་ལ་སྡུག་བསྔལ་མངོན་པར་རྟོགས་པའི་རྣལ་འབྱོར་པ་རྣམས་འགོག་པ་དང་ལམ་མཐོང་བས་སྤང་བར་བྱ་བའི་ཆོས་རྣམས་ལ་སྡུག་བསྔལ་དང་མི་གཙང་བར་ལྟ་བར་འགྱུར་རོ། །འདིར་རྣམ་པ་གཞན་གྱིས་ཀྱང་ཆོས་དེ་དག་ལ་ཡོན་ཏན་དུ་ལྟ་བར་
འགྱུར་བ་མ་ཡིན་ནམ་ཞེ་ན། དེའི་ཕྱིར་མངོན་པར་རྟོགས་པའི་བདེན་པ་གཉིས་པོ་འགོག་པ་དང་ལམ་མཐོང་བས་སྤང་བར་བྱ་བ་ལྟ་བས་མཆོག་ཏུ་འཛིན་པ་མ་འདྲེས་པའི་མ་རིག་པའི་ཕྲ་རྒྱས་མཐོང་བས་སྤང་བར་བྱ་བའི་དམིགས་པ་ལ་ཡོད་པ་དེ་ནི་སྒྲུབ་པ་ཙམ་ཉིད་ཀྱི་སྒོ་
ནས་ཕན་ཚུན་ཁྱད་པར་དུ་གྱུར་པ་ཡིན་ནོ། །མཐོང་བས་སྤང་བར་བྱ་བའི་དམིགས་པ་བཞིན་བསྒོམ་པས་སྤང་བར་བྱ་བ་ཡང་ཡིན་ནོ། །ཅིའི་ཕྱིར་སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བར་མི་འདོད་ཅེ་ན་ཡེ་ཤེས་ཀྱི་གཞོམ་བྱར་གྱུར་པ་དང་དེའི་གཉེན་པོ་ཉིད་ཀྱི་
ཕྱིར་དང་། མཐོང་བས་སྤང་བར་བྱ་བ་ཟག་པ་མེད་པ་ལ་དམིགས་པ་མི་འཐད་པའི་ཕྱིར་བསྒོམ་པས་སྤང་བར་བྱ་བའི་ཆོས་ལ་དམིགས་པ་ཡིན་ནོ། །དེའི་ཕྱིར་ཡང་ཡེ་ཤེས་ཀྱིས་གཞོམ་བྱ་ཉིད་དེ། དེ་ལ་ཡང་དག་པ་མཐོང་བ་དང་ལྡན་པའི་རྣལ་འབྱོར་པ་རྣམས་དགག་པའི་
རྣམ་པས་འཇུག་པའི་ཕྱིར་རོ། །སྒྲུབ་པ་མ་ཡིན་པའི་མཚན་ཉིད་ཀྱིས་རྨོངས་པ་ནི་གཉིད་ཀྱི་དམིགས་པ་བཞིན་སེམས་སྒྲིབ་པ་ཙམ་བྱེད་དོ། །དེ་རྟོགས་པ་ལས་བྱུང་བ་ཀུན་འབྱུང་བ་ཤེས་པ་ཡང་བསྒོམ་པས་སྤང་བར་བྱ་བའི་ཆོས་ལ་དམིགས་པས་མ་འདྲེས་པའི་མ་རིག་པའི་