པར་གཏོགས་པ་ཐམས་ཅད་དམ། འོན་ཏེ་མིང་དང་གཟུགས་ཐམས་ཅད་རྣམ་པར་ཤེས་པའི་རྐྱེན་ཅན་ཞེས་དེ་ལྟར་སྨྲ་ཞེ་ན། མིང་དང་གཟུགས་ཐམས་ཅད་རྣམ་པར་ཤེས་པའི་རྐྱེན་ཅན་ནོ་ཞེས་ངེས་པར་གཟུང་གི །རྣམ་པར་ཤེས་པ་ཐམས་ཅད་མིང་དང་གཟུགས་
ཀྱི་རྐྱེན་ནི་མ་ཡིན་ནོ། །དེ་གང་གི་ཕྱིར་གཟུགས་མེད་པ་ན་སྤྱོད་པ་འདུ་བྱེད་ཀྱི་རྐྱེན་ཅན་རྣམ་པར་ཤེས་པ་ནི་མིང་ཁོ་ནའི་རྐྱེན་ཡིན་གྱི་མིང་དང་གཟུགས་ཀྱི་མ་ཡིན་ཏེ། དེ་ན་མིང་དང་གཟུགས་འགའ་ཡང་མེད་པའི་ཕྱིར་རོ། །འདོད་པའི་ཁམས་ན་འདུ་བྱེད་ཀྱི་རྐྱེན་ཅན་རྣམ་
པར་ཤེས་པ་ནི་བལྟོས་པ་མེད་པར་ཡོད་ཅེས་སོ། །རྣམ་པར་ཤེས་པ་འོང་བ་དང་འགྲོ་བ་དགག་པ་ཞེས་བྱ་བ་ནི། འཇིག་རྟེན་སྔ་མ་ནས་སྲིད་པ་བར་མའི་རྒྱུན་གྱིས་སྐྱེ་བ་ནི་འོང་བའོ། །དེ་ཁོ་ན་བཞིན་དུ་འདི་ནས་འཇིག་རྟེན་ཕ་རོལ་ཏུ་སྐྱེ་བ་ནི་འགྲོ་བའོ། །ཅི་དེ་དག་ཐམས་
ཅད་ཅེས་བྱ་བ་ནི་གཟུགས་དང་ཚོར་བ་དང་འདུ་ཤེས་དང་འདུ་བྱེད་རྣམས་སོ། །དེ་དག་བཀག་ཅེས་བྱ་བ་ནི་རྣམ་པར་ཤེས་པ་ཁོ་ན་འོང་བ་དང་འགྲོ་བ་བཀག་པའོ། །འོན་ཏེ་འགའ་ཞིག་ཀྱང་ཞེས་བྱ་བ་ནི། གཟུགས་ལ་སོགས་པའི་ནང་ནས་གང་ཡང་རུང་བ་ཞིག་གོ། །
མེ་ནཱ་པི་བི་ནཱ་པི་བི་ཛྙཱ་ནཱ་སྱཱ་ག་ཏི་པྲ་ཏི་ཥེ་རྡོན་ཏུ་ས་མུ་དི་ཏཻ་རེ་བེ། གལ་ཏེ་བྱེ་བྲག་མེད་པར་གསུངས་པའི་ཕྱིར་དཔྱད་པར་མི་བྱའོ་ཞེ་ན་ཞེས་བྱ་བ་ནི། མདོ་ལས་ཚེ་དང་ལྡན་པ་ཤཱ་རིའི་བུ་གང་ཡང་ཚེ་གང་ཡིན་པ་དང་དྲོད་གང་ཡིན་པའི་ཆོས་འདི་གཉིས་ནི་འདྲེས་པ་སྟེ་མ་འདྲེས་
པ་མ་ཡིན་ནོ་ཞེས་བྱེ་བྲག་མེད་པར་གསུངས་ཏེ། འདིས་ནི་འདོད་པ་དང་གཟུགས་སུ་གཏོགས་པའི་ཚེའི་དབང་དུ་མཛད་དེ་བྱེ་བྲག་མེད་པར་གསུངས་པ་ཡིན་གྱི། གཟུགས་མེད་པར་གཏོགས་པ་ནི་མ་ཡིན་ནོ། །དེའི་ཕྱིར་ཁམས་གསུམ་པའོ་ཞེས་བྱ་བ་ལ་ཡང་
དགོངས་པ་ཤེས་པར་བྱ་སྟེ། རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་བྱ་བ་དེར་ཡང་ཁྱད་པར་དུ་མ་བྱས་པས་འདོད་པ་དང་གཟུགས་དག་ཁོ་ནའི་རྣམ་པར་ཤེས་པ་མིང་དང་གཟུགས་ཀྱི་རྐྱེན་ཏེ། མིང་དང་གཟུགས་ཀྱི་རྒྱུ་དག་གང་ཡང་གཟུགས་ལ་སོགས་