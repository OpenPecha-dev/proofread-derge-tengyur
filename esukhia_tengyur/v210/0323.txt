ལྟར་རང་དབང་ཅན་མ་ཡིན་ཞེ་ན། འདོད་ཆགས་ལ་སོགས་པ་དང་མཚུངས་པར་ལྡན་པའི་ཕྱིར་རོ། །ཇི་ལྟར་ཕྲག་དོག་དང་། སེར་སྣ་དང་། འགྱོད་པ་དང་། ཁྲོ་བ་དང་། འཆག་པ་རྣམས་མ་རིག་པ་ཙམ་དང་མཚུངས་པར་ལྡན་པའི་ཕྱིར་རང་དབང་ཅན་ཡིན་པ་ལྟ་བུ་
ནི་མ་ཡིན་ནོ། །ཁ་ཅིག་སྨོས་པ་ནི་དེ་ལྟ་ན་འདོད་པའི་ཁམས་ཀྱི་ངོ་ཚ་མེད་པ་དང་། ཁྲེལ་མེད་པ་དང་། རྨུགས་པ་དང་། རྒོད་པ་རྣམས་ཀྱང་རང་དབང་ཅན་མ་ཡིན་པའི་ཕྱིར་འདོད་པའི་ཟག་པར་བསྡུས་པར་མི་རིགས་སོ་ཞེ་ན་འདིར་རང་གི་འཇུག་པ་ཤས་ཆེ་བ་མི་སྲིད་པའི་ཕྱིར་རང་དབང་
ཅན་མ་ཡིན་པ་ཡིན་གྱི་ཉོན་མོངས་པ་གཞན་དང་མཚུངས་པར་ལྡན་པའི་ཕྱིར་ནི་མ་ཡིན་ནོ་ཞེས་བྱ་བའོ། །འདོད་པའི་ཁམས་སུ་འདི་དག་དང་ངོ་ཚ་མེད་པ་དང་ཁྲེལ་མེད་པ་དག་ཀྱང་ཉོན་མོངས་པ་གཞན་དང་མཚུངས་པར་མི་ལྡན་པ་ཉིད་ཀྱིས་རང་དབང་ཅན་གྱིས་ཀུན་ནས་
དཀྲིས་པ་སྟེ། ཉོན་མོངས་པ་གཞན་དང་མཚུངས་པར་ལྡན་པ་ནི་མ་ཡིན་པའི་ཕྱིར་རོ། །གཞན་དག་ན་རེ། ཀུན་ནས་དཀྲིས་པ་རྣམས་ཀྱང་ཁམས་ཀྱི་སྒོ་ནས་ཐ་དད་པ་མ་ཡིན་པས་རྒོད་པ་དང་འགྱོད་པ་དག་སྲིད་པའི་ཟག་པར་མ་བཤད་དོ། །ཅི་སྟེ་འདི་དག་ཁམས་ཀྱིས་ཐ་
དད་པར་འདོད་ན་སྲིད་པའི་ཟག་པ་རྣམས་རྫས་ལྔ་བཅུ་རྩ་དྲུག་ཏུ་འགྱུར་ལ། དེ་ལྟ་ན་རབ་ཏུ་བྱེད་པའི་གཞུང་དང་མཐུན་པར་འགྱུར་རོ་ཟེར་རོ། །གཉིས་ཀ་ཡང་ཞེས་བྱ་བ་ནི། གཟུགས་དང་གཟུགས་མེད་པར་གཏོགས་པའི་ལུང་དུ་མ་བསྟན་པ་དག་སྟེ། གོང་མ་ཐམས་ཅད་ལུང་མ་
བསྟན་ཞེས་འབྱུང་བའི་ཕྱིར་རོ། །སློབ་དཔོན་འདུས་བཟང་ན་རེ། གཟུགས་དང་སྒྲ་དང་རེག་བྱའི་ཡུལ་ལ་འཇུག་པའི་ཕྱིར་ཏེ་ཁ་ཅིག་ནི་ཁ་ཕྱིར་བལྟས་པས་འཇུག་པ་ཡིན་ལ། དེའི་ཕྱིར་ཆེས་གསལ་བ་བཞིན་ནོ། །གང་དག་རྒྱུ་གསུམ་གྱིས་བརྗོད་པར་བྱ་བ་གཉེན་པོ་གཅིག་སྟེ། དེ་
ཡང་མི་གསལ་བ་ཉིད་དོ། །བསྒོམ་པས་སྤང་བར་བྱ་བ་རྣམས་གཉེན་པོ་ཐ་དད་པས་དེའི་ཕྱིར་ཕལ་ཆེར་ཁ་ནང་དུ་བལྟས་ཏེ་འཇུག་པ་ཉིད་ཀྱི་རྒྱུ་གསུམ་པ་ལོགས་ཏེ་དེ་ཉིད་ཀྱིས་སྲིད་པའི་ཟག་པ་ཞེས་སོ། །ཁ་ནི་ནང་དུ་བལྟས་ཕྱིར་དེ། །ཐར་པའི་འདུ་ཤེས་བཟློག་ཕྱིར་བཤད། །ཅེས་