གཅོད་པར་བྱེད་པ་དེ་ནི་དེའི་ལས་ཀྱི་ལམ་ཡིན་ནོ། །རྒྱས་པར་ཐམས་ཅད་བརྗོད་པར་བྱའོ། །སེམས་ཞན་པ་ལ་སོགས་པ་ཅིག་ཅར་མི་འབྱུང་བའི་ཕྱིར་རོ་ཞེས་བྱ་བ་འབྱུང་ངོ་། །གལ་ཏེ་འདོད་ཆགས་དང་ཞེ་སྡང་དག་ལྷན་ཅིག་མི་འབྱུང་བས་མི་
དགེ་བའི་རྩ་བ་རྣམས་ཀྱང་ཅིག་ཅར་མི་འབྱུང་བས་མ་ཡིན་ནམ། ཅིའི་ཕྱིར་སེམས་ཞན་པ་ལ་སོགས་པ་ཁོ་ན་བརྗོད་ཅེ་ན། རྣམ་གྲངས་ཐ་མ་ངེས་པ་ལ་བརྟེན་ཏེ་བརྗོད་པས་སྐྱོན་མེད་དོ། །དེ་ལྟར་ཐམས་ཅད་ཀྱི་སྡོམ་པ་མ་ཡིན་པའི་རྒྱུ་གཅིག་ཉིད་ལ་ཤེན་པ་དང་བྱ་གག་
གསོད་པ་དང་ཕག་གསོད་པ་ཞེས་པར་འགྱུར་བ་ཅི་ཞེ་ན། སྡོམ་པ་བཞིན་དུ་ཐོབ་པས་འདིས་སྔོན་མེད་པའི་སྡོམ་པ་མ་ཡིན་པ་འཐོབ་པ་མ་ཡིན་ལ། སྲོག་གཅོད་པའི་རྣམ་པར་རིག་བྱེད་གང་ཡིན་པ་དེ་ནི་འབྱུང་ངོ་ཞེས་ཟེར་རོ། །འདིས་སྔར་ཉིད་དུ་སེམས་ཅན་ཐམས་ཅད་
ལ་མ་བསྡམས་ཏེ། དེའི་སྲོག་ལ་གནོད་པར་ཁས་བླང་བའི་ཕྱིར་རོ། །དེ་ནི་སྔོན་མེད་པའི་སྡོམ་པ་མ་ཡིན་པ་ཐོབ་པ་གང་ལས་ཤེ་ན། དགེ་བསྙེན་གྱིས་ནི་དགེ་ཚུལ་གྱི་སྡོམ་པའི་སྔོན་དང་། དགེ་ཚུལ་གྱི་ཡང་དགེ་སློང་གི་སྡོམ་པའི་སྔོན་དུ་སྐྱེའོ། །ཡང་དག་པར་
བླངས་པའི་ལམ་དེའི་འཁོར་གྱི་ཁྱད་པར་ལས་ཞེས་བྱ་བ་སྟེ། ཆེན་པོ་ནི་སྲོག་གཅོད་པའི་རྣམ་པར་རིག་བྱེད་དོ། །རྣམ་པར་རིག་བྱེད་མ་ཡིན་པ་ཡང་རྟོག་པར་བྱའོ། །གླང་པོ་ཆེ་འཆོར་བ་ན་ནི་བ་གླང་འཆོར་བ་རྣམས་སོ། །བློན་པོ་ནི་ཆོས་བཞིན་འདོན་པ་དག་གོ །ཡང་ན་བློན་པོ་ནི་བཀའ་
པ་གཏོགས་པའོ། །དོན་གྱིས་ན་ཞེས་བྱ་བ་ནི་དེ་ལས་མི་འབྱུང་ཡང་འཇུག་པ་མཐུན་པའི་ཕྱིར་སྡོམ་པ་མ་ཡིན་པ་ཅན་དུ་ཁོང་དུ་ཆུད་པར་བྱའོ། །དེ་ལ་གནས་པ་ཞེས་བྱ་བ་ནི། དེ་དག་ནི་སྡོམ་པ་མ་ཡིན་པ་ནི་ཡོད་པ་མ་ཡིན་ཏེ་འོ་ན་ཞེ་ན་དེ་ལ་གནས་པས་སོ། །ཤེས་ན་ནི་ཞེས་བྱ་
བ་ཤེས་བཞིན་དུའོ། །འཕགས་པར་གྱུར་པ་རྣམས་ལ་ཡང་ཞེས་བྱ་བ་རྒྱས་པར་འབྱུང་སྟེ། བདེན་མ་མཐོང་བ་ངན་སོང་དུ་སྐྱེ་བ་མེད་ཅེས་བྱའོ། །བུར་གྱུར་པའི་ལུག་རྣམས་ཀྱང་ཞེས་བྱ་བ་རྒྱས་པར་འབྱུང་སྟེ། འདིར་སློབ་དཔོན་འདུས་བཟང་གིས་ལན་སྨྲས་པ། དཔེར་ན་