རྣམས་ཀྱི་ལམ་གཞན་གཏོང་བ་དང་ཐོབ་པ་སྲིད་པའི་ཕྱིར་ལན་ཅིག་མ་ཡིན་པར་བྲལ་བའི་ཐོབ་པ་རྙེད་པ་ཡིན་ནོ། །དེ་དག་ཀྱང་དུས་དུ་ཞིག་ཏུ་ཐོབ་ཅེ་ན། སྲིད་པའི་དབང་དུ་བྱས་ནས་དུས་དྲུག་ཏུ་ཞེས་སྨོས་སོ། །གཉེན་པོ་རྣམ་པར་གྲོལ་བའི་ལམ་ཞེས་བྱ་བ་ནི། དེ་དང་ལྷན་ཅིག་བྲལ་བའི་ཐོབ་
པ་སྐྱེ་བའི་ཕྱིར་འདི་ལ་དགོངས་ཏེ་བར་ཆད་མེད་པའི་ལམ་ཞེས་སྟོན་པར་བྱེད་དོ། །གཞན་དག་ན་རེ། གལ་ཏེ་གང་དུ་གནས་པས་བྲལ་བའི་ཐོབ་པ་རྙེད་ཅེས་བརྗོད་པར་བྱའོ། །དེ་ལྟར་བར་ཆད་མེད་པ་ནི་གཉེན་པོ་སྟེ་དུས་གསུམ་དུ་བྲལ་བའི་ཐོབ་པ་རྙེད་ཅེས་བྱ་བའོ། །དེ་བཞིན་དུ་རྣམ་པར་གྲོལ་
བའི་ལམ་གྱི་སྐྱེས་བུ་བྱེད་པའི་འབྲས་བུ་ལ་སོགས་པ་རྣམས་ཀྱང་བཤད་དོ། །དེའི་ཕྱིར་དགེ་སྦྱོང་ཚུལ་གྱི་འབྲས་བུ་རྣམས་ཞེས་སྨོས་ཏེ། འདིར་ཡང་འབྲས་བུ་ཐོབ་པ་རྣམས་ལ་བཤད་པ་ཉིད་ཀྱིས་འབྲས་བུ་བཞི་སྨོས་པ་བཞིན་དབང་པོ་འཕོ་བ་ཡང་འབྲས་བུ་ཡིན་པའི་ཕྱིར་གཟུང་བར་འགྱུར་རོ། །ཁ་ཅིག་
ན་རེ་དབང་པོ་རྣམ་པར་འཕེལ་བ་སྨོས་པས་ཐ་དད་དུ་བྱེད་དོ་ཞེས་ཟེར་རོ། །སྔར་སྤངས་པ་རྣམས་ཀྱི་ནི་འབྲས་བུ་ཕྱི་མ་བྲལ་བའི་ཐོབ་པ་དག་གི་ཤེས་བྱེད་དུ་སྨྲའོ། །གང་གི་ཕྱིར་དགྲ་བཅོམ་པ་ལ་ཐོབ་པར་བཤད་པ་དེ་ཉིད་སྐྱེ་བས་དེ་ལྟར་མཐོང་བའི་སྒོ་ནས་འདོད་པའི་ཟག་པ་ལས་སེམས་རྣམ་པར་གྲོལ་
ལོ་ཞེས་རྒྱས་པར་འབྱུང་སྟེ། གནས་སྐབས་དེར་འདོད་པའི་ཁམས་རྣམ་པར་སུན་འབྱིན་པའི་གཉེན་པོ་ཆོས་ཤེས་པ་ཐོབ་པར་བྱེད་དོ། །དགྲ་བཅོམ་པ་ལ་རྗེས་སུ་ཐོབ་པ་ཐམས་ཅད་ལྡན་པས་ངེས་པར་རྣམ་པར་སུན་འབྱིན་པའི་གཉེན་པོ་མི་སློབ་པའི་ཆོས་ཤེས་པ་ཐོབ་པར་བྱེད་དོ། །དེ་ནི་དེས་འདོད་པའི་ཁམས་ཡང་
ཡང་སུན་ཕྱུང་བས་དེའི་ས་པའི་ཀུན་ཏུ་སྦྱོར་བའི་སྐལ་བ་ཅན་མ་ཡིན་ནོ། །ཡང་ཅི་ལྟར་འདི་ལྟར་སྤངས་པ་རྣམས་ཀྱི་བྲལ་བའི་ཐོབ་པ་རྙེད་པའི་ཤེས་བྱེད་ཡིན་ཞེ་ན། ཁ་ཅིག་ཏུ་ནི་རྒྱུ་གཉིས་ཀྱིས་འདོད་པའི་ཟག་པ་ལས་སེམས་རྣམ་པར་གྲོལ་བར་བྱེད་དོ། ཁ་ཅིག་ཅེ་ན་གཅིག་གིས་སོ། །དེ་ལ་གང་དག་འདོད་
པ་དང་ལྡན་པ་རྣམས་ཀྱི་ནི་ཟག་པ་མེད་པའི་བྲལ་བའི་ཐོབ་པའི་ཐོབ་པ་དེ་རྣམས་ནི་རྒྱུ་གཉིས་ཀྱིས་འདོད་པའི་ཟག་པ་ལས་སེམས་རྣམ་པར་གྲོལ་བར་བྱེད་དེ། བྲལ་བའི་ཐོབ་པ་རྙེད་པའི་ཕྱིར་དང་། རྣམ་པར་སུན་འབྱིན་པའི་གཉེན་པོ་མི་སློབ་པའི་ཆོས་ཤེས་པ་ཐོབ་པའི་ཕྱིར་རོ། །གང་དག་མ་ཐོབ་པ་དེ་དག་ནི་རྒྱུ་