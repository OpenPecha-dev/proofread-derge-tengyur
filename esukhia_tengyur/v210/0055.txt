དགེ་བ་དང་མི་དགེ་བའི་སེམས་ཀྱིས་ཀུན་ནས་བསླང་བའི་གཟུགས་ཁོ་ན་དགེ་བ་དང་མི་དགེ་བ་ཡིན་གྱི་དེའི་རྟེན་འབྱུང་བ་རྣམས་ནི་མ་ཡིན་ནོ། །ཡང་ན་གཟུགས་ལྟར་འབྱུང་བ་རྣམས་ཀྱང་མཐོང་བས་སྤང་བར་བྱ་བར་འགྱུར་མོད། ཁོ་བོ་ཅག་ལ་ཅི་
གནོད། ཉོན་མོངས་པ་ཅན་མ་ཡིན་པའི་ཆོས་ཞེས་བྱ་བ་ནི་མ་བསྒྲིབས་ལ་ལུང་དུ་མ་བསྟན་པ་དང་དགེ་བ་ཟག་པ་དང་བཅས་པའོ། །རིག་པ་དང་མ་རིག་པ་དག་དང་མི་འགལ་བའི་ཕྱིར་ཞེས་བྱ་བ་ལ་ནི། ཐོབ་པ་གཅོད་པའི་འགལ་བའི་སྒོ་ནས་ནི་རིག་པ་མཐོང་བའི་ལམ་དང་འགལ་བར་
འགྱུར་བ་ཞིག་སྟེ། དཔེར་ན་མཐོང་བས་སྤང་བར་བྱའི་ཉོན་མོངས་པ་རྣམས་ཐོབ་པ་ཆད་པའི་ཕྱིར་འགལ་བ་བཞིན་ནོ། །ལམ་བཞིན་དུ་མ་རིག་པ་དང་འགལ་བ་ཡང་མ་ཡིན་ཞིང་འབྱུང་བ་ཆེན་པོ་རྣམས་ནི་མ་བསྒྲིབས་ལ་ལུང་དུ་མ་བསྟན་པ་ཡིན་ལ། དེ་རྣམས་ཀྱང་བསྒོམ་པས་སྤང་བར་
བྱ་བ་ཁོ་ན་ཡིན་ནོ། །དེའི་ཕྱིར་དེ་ལྟར་རྒོལ་བ་བཀོད་དེ་མཐོང་བས་སྤང་བར་བྱ་བའི་རྣམ་པར་ཤེས་པ་ནི་རབ་ཏུ་འཇུག་པར་བྱེད་པ་ཁོ་ན་ཡིན་ནོ་ཞེས་ལན་རབ་ཏུ་བཞག་ནས་འཇུག་པར་བྱེད་པ་ནི་དེ་ལྟ་བས་ན་མདོ་ལས་རྒྱུའི་ཀུན་ནས་བསླང་བའི་དབང་དུ་མཛད་ནས་ཞེས་བྱ་བ་རྒྱས་
པར་འབྱུང་སྟེ། ལོག་པར་ལྟ་བ་དེ་ལས་ནི་ལོག་པར་རྟོག་པ་དང་། ལོག་པའི་ངག་དང་། ལོག་པའི་ལས་ཀྱི་མཐའ་འབྱུང་བར་འགྱུར་ཞེས་གང་གསུངས་པ་དེ་དང་འགལ་བ་མེད་དོ། །རབ་ཏུ་འཇུག་བྱེད་ཀྱི་དབང་ལས་དགེ་བ་ལ་སོགས་པ་ཉིད་པྲ་ཏྲི་པ་དེ་ཏྱ། མཐོང་བས་
སྤང་བར་བྱ་བ་ཉིད་ཅེས་ཨ་བྷི་སུ་ལུགས་གཞན་གྱི་རྒོལ་བའི་ཚིག་གོ། །དེ་འདིར་རབ་ཏུ་འཇུག་བྱེད་ཀྱི་དབང་ལ་སོགས་པ་ཉིད་དུ་མི་འགལ་ལོ་ཞེས་ཁས་ལེན་པར་བྱེད་དེ། གཟུགས་ནི་མཐོང་བས་སྤང་བར་བྱ་བ་ཉིད་དུ་འགལ་ལོ། །རིག་པ་དང་། སོ་སོར་རྟོག་པས། འགལ་བའི་
ཕྱིར་རོ་ཞེས་བྱ་བའི་ནི་ཁས་ལེན་པར་མི་བྱེད་པའོ། །མཐོང་བས་སྤང་བར་བྱ་བ་རབ་ཏུ་འཇུག་བྱེད་དེ། །བསྒོམ་པས་སྤང་བས་བར་ཆོད་པ་ཡོད་པ་མ་ཡིན་ནོ། །མཐོང་བའི་ལམ་གྱིས་འགའ་ཞིག་ལ་ཆགས་པ་དང་བྲལ་བ་མ་ཡིན་པས་ཅི་ལྟར་དེ་གཉི་ག་ཡང་སྤང་བྱའི་ངོ་བོར་བརྗོད་