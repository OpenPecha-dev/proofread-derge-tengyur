དང་ལྡན་པ་ཞེས་རྒྱས་པར་གསུངས་པའི་ཕྱིར་རོ། །དེ་ལྟ་མ་ཡིན་པར་གལ་ཏེ་ཁམས་གསུམ་པའི་འདོད་ཆགས་དང་བྲལ་བ་ལས་ཡོངས་སུ་ཉམས་ཏེ་འདོད་པའི་ཁམས་ཀྱི་འདོད་ཆགས་དང་བྲལ་བ་སླར་འདོད་པའི་ཁམས་སུ་སྐྱེ་བ་ལྟ་བུ་ཡིན་ན་ཚངས་པར་སྤྱོད་པ་ལ་ཡིད་བརྟན་མེད་པར་
འགྱུར་རོ། །རྩལ་པོ་ཆེ་གྲོང་བརྡེག་མི་འཚལ་བ་བཞིན་ནོ་ཞེས་བྱ་བ་ལ། རྩལ་པོ་ཆེ་ནི་འདིར་སྟོབས་དང་ལྡན་པ་ལ་དགོངས་སོ། །འདི་བརྗོད་པར་བྱེད་དེ། དེ་ལ་མི་དགེ་བ་སྔར་ཞུགས་པ་ཉམས་པ་དང་ཐེག་པ་སྣ་ཚོགས་ལ་དྲན་པ་འཇུག་པ་དང་། ཤ་མ་ཐ་ཀུ་རུ་ཀོན་བི་དཪྴྱཱ་ན་གུ་རུ་
ཀཿཨ་ལོ་བྷོཏྶ་དོ་མོ་ཧོཏྶ་དོ་མི་རྣམས་ཁོ་ནར་ཡོངས་སུ་ཉམས་པར་བྱེད་ཅི་འདོད་པ་ན་སྤྱོད་པའི་ལྷ་རྣམས་སུ་མ་ཡིན་ཏེ། དབང་པོ་རྣོན་པོས་དེར་འབྲས་བུ་ཐོབ་པ་དང་ཡུལ་ཤིན་ཏུ་ཡངས་པ་ལས་ཡང་བྱུང་བས་དེ་ཡང་ཡོངས་སུ་ཉམས་པའི་ཆོས་ཅན་མ་ཡིན་ནོ། །གཞན་དག་ན་རེ།
ཡོ་བྱད་མ་ཚང་བའི་ཕྱིར་རམ་རྟེན་མི་མཐུན་པས་ཡོངས་སུ་ཉམས་པར་འགྱུར་བ་ལས་དེར་གཉི་ག་ཡང་མེད་པས་དད་པས་རྗེས་སུ་འབྲང་བའི་རིགས་ཅན་ཡང་མི་ཉམས་སོ་ཞེས་ཟེར་རོ། །ཡང་གང་ཞིག་ཉོན་མོངས་པ་མངོན་དུ་གྱུར་པས་ཡོངས་སུ་ཉམས་པར་འདོད་པ་དེ་དག་སེམས་
གཅིག་འདྲ་བ་ཞིག་གི་མཇུག་ཐོགས་སུ་ཉོན་མོངས་པ་མངོན་དུ་བྱེད་ཅེ་ན། གལ་ཏེ་གཟུགས་དང་གཟུགས་མེད་པ་ན་སྤྱོད་པའི་ཀུན་ནས་དཀྲིས་པས་ཡོངས་སུ་ཉམས་ནས་གང་གིས་ཀུན་ནས་དཀྲིས་པས་ཉམས་པའི་ས་གང་ཡིན་པ་དེ་ཉིད་ཀྱི་དགེ་བ་ཉམས་པའི་ཆ་དང་མཐུན་པའི་མཇུག་
ཐོགས་སུ་ཡོངས་སུ་ཉམས་པར་བྱེད་དོ། །འདོད་པའི་ཁམས་སུ་གནས་པས་ས་གོང་མ་པའི་ལུང་མ་བསྟན་གྱི་སེམས་མངོན་དུ་བྱེད་པ་མ་ཡིན་པས་འདིར་སྤྲུལ་པའི་སེམས་རྣམས་ལ་སྟེ་དེ་ལ་གནས་པ་ཡོངས་སུ་ཉམས་པར་མི་བྱེད་དོ། །ཡང་ཉམས་པའི་ཆ་དང་མཐུན་པ་འདོད་ཆགས་
དང་བྲལ་བའི་ཕྱིར་སྤངས་པ་མ་ཡིན་ནམ། དེ་ཇི་ལྟར་མ་སྤངས་པར་མངོན་དུ་བྱེད་ཅེ་ན། གནས་པའི་ཆ་དང་མཐུན་པའི་ཕྱོགས་ཁོ་ན་ལ་ཡོད་པ་ཅུང་ཟད་སྤང་བ་དང་རྗེས་སུ་མཐུན་ལ་ཅུང་ཟད་ནི་ཁྱད་པར་དང་རྗེས་སུ་མཐུན་ནོ། །དེ་ལ་གང་སྤངས་པ་དང་རྗེས་སུ་མཐུན་པ་གང་ཡིན་