སུ་གཞན་ན་ནི་མེད་དོ་ཞེས་བྱ་བ་ནི། བསམ་གཏན་གཉིས་པ་ལ་སོགས་པ་རྣམས་ནི་ཁ་དོག་གི་འདོད་ཆགས་ཡོད་པ་མ་ཡིན་ཏེ། དེ་ནི་མིག་གི་རྣམ་པར་ཤེས་པ་ལ་བརྟེན་ནས་འཇུག་པའི་ཕྱིར་དང་བསམ་གཏན་གཉིས་པ་ལ་སོགས་པ་རྣམས་ནི་རྣམ་པར་ཤེས་པའི་ཚོགས་
ལ་མེད་པའི་ཕྱིར་རོ། །དེའི་ཕྱིར་དེ་དག་གི་གཉེན་པོ་ཡིན་པས་བསམ་གཏན་གསུམ་པ་དང་བཞི་པ་དག་ན་མི་སྡུག་པ་ཡོད་ཀྱང་མི་སྡུག་པའི་རྣམ་པར་ཐར་པའི་རྣམ་གཞག་མེད་དོ། །བསམ་གཏན་གཉིས་པ་དང་གསུམ་པ་དག་ཀྱང་ལུས་ཀྱིས་ཡོངས་སུ་གཏུགས་པ་ཡིན་
པས་ཁ་དོག་ལ་མངོན་པར་དགའ་བ་ཡོད་པ་མ་ཡིན་ནམ་ཞེ་ན། ཡོད་མོད་ཀྱི་དེ་ནི་བསམ་གཏན་དང་པོའི་ས་པ་བཞིན་འདྲེས་པ་མ་ཡིན་པའི་ཡུལ་འབའ་ཞིག་པའི་ཁ་དོག་གི་ཡུལ་ཅན་གྱི་རྣམ་པར་ཤེས་པ་མེད་པའི་ཕྱིར་མིག་གི་རྣམ་པར་ཤེས་པ་དང་མཚུངས་པར་ལྡན་པ་མ་
ཡིན་ནོ། །དེར་སྤྱོད་པའི་འདོད་ཆགས་དེའི་ཡུལ་སུན་འབྱིན་པའི་རྣམ་པ་གཉིས་ཁོ་ན་བསམ་གཏན་གཉིས་སུ་མི་སྡུག་པའི་རྣམ་པར་ཐར་པར་རྣམ་པར་གཞག་གི་གཞན་དུ་མ་ཡིན་ནོ། །གྲངས་བཞིན་ནོ་ཞེས་བྱ་བ་ནི། འདོད་པ་ན་སྤྱོད་པའི་ཁ་དོག་གི་གཉེན་པོར་ནི་བསམ་གཏན་དང་པོའི་ས་པའི་
མི་སྡུག་པའི་རྣམ་པར་ཐར་པ་ཡིན་ལ། བསམ་གཏན་དང་པོའི་ས་པའི་ཁ་དོག་གི་འདོད་ཆགས་ཀྱི་གཉེན་པོ་ནི་གཉིས་པའི་ས་པའི་རྣམ་པར་ཐར་པ་ཡིན་ཏེ། རྣམ་པ་འདི་གཉིས་ཀྱང་ཐག་བསྲིང་བའི་གཉེན་པོ་ཡིན་པར་རིག་པར་བྱའོ། །གསུམ་པ་མཐའ་ན་ཞེས་བྱ་
བ་ནི་བསམ་གཏན་བཞི་པའི་ཉེར་བསྡོགས་ལས་འོག་མ་དང་རང་གི་ས་རྣམས་སུ་དེ་འདྲ་བའི་དགེ་བའི་རྩ་བ་ཡོད་པ་དེ་ལས་ནི་ཆེས་མཆོག་ཏུ་གྱུར་པ་མེད་པའི་ཕྱིར་རྣམ་པར་ཐར་པ་ཞེས་མི་འཐོབ་པོ། །མི་སྡུག་པ་དང་རྗེས་སུ་མཐུན་པ་འབྱོར་པ་ནི་དགེ་བ་དེ་ཨཀྵུལླ་སྔར་ཡང་
སྡུག་པའི་རྣམ་པར་ཐར་པའོ། །གཞན་ཡང་འདོད་པ་ན་སྤྱོད་པ་དང་བསམ་གཏན་དང་པོའི་ས་པའི་ཁ་དོག་ལ་འདོད་ཆགས་པའི་གཉེན་པོ་གང་ཡིན་པ་དང་བསམ་གཏན་གཉིས་པའི་ཁ་དོག་གི་ཆགས་པ་མཐུན་པའི་ཕྱིར་དང་། །ཕྱིར་ཕྱོགས་པའི་རྣམ་པར་མི་འཐད་པའི་