མ་ཡིན་པའི་དངོས་པོ་གཞན་གྱི་སྐྱེ་བ་དེ་ནི་འགའ་ཡང་ཡོད་པ་མ་ཡིན་ནོ། །འདི་ག་ལས་ཤེ་ན། ལས་རྣམས་ཀྱི་འབྲས་བུ་མ་ཡིན་པའི་དངོས་པོ་གཞན་གྱི་སྐྱེ་བ་དེ་ནི་འགའ་ཡང་ཡོད་པ་མ་ཡིན་ནོ། །འདི་ག་ལས་ཤེ་ན། ལས་རྣམས་
ཀྱི་ནུས་པ་མཐོང་བའི་ཕྱིར་རོ། །འབྲས་བུ་ཡིད་དུ་འོང་བ་དང་ཡིད་དུ་མི་འོང་བ་བསྐྱེད་པ་ལ་ལས་རྣམས་ཀྱི་ནུས་པ་མངོན་སུམ་ཉིད་དུ་སྣང་སྟེ། དཔེར་ན་ཞིང་པའི་འབད་པ་ལས་ཞིང་རྨོ་བ་ལ་སོགས་པའི་འབྲས་བུ་འབྱུང་བ་དང་། གཞན་
གྱི་ཆུང་མ་ལ་འགྲོ་བ་ལས་འབྲས་བུ་མི་འདོད་པ་ལ་སོགས་པ་འབྱུང་ངོ་། །ཁ་ཅིག་ནི་འབད་པ་མེད་པར་མངལ་ནས་འཐོན་པ་བཀྲུས་པ་མན་ཆད་དུ་བདེ་བར་མཐོང་ལ། ཁ་ཅིག་ནི་སྡུག་པར་མཐོང་ངོ་། །འདིར་འབྲས་བུ་ཡིད་དུ་འོང་བ་
དང་མི་འོང་བ་ཐོབ་པ་ནི་ལས་སྔོན་དུ་འགྲོ་བ་ཅན་ཡིན་པས། བདེ་བ་དང་སྡུག་བསྔལ་ཐོབ་པ་དེ་ཡང་སྔོན་དུ་འགྲོ་བར་འགྱུར་རོ། །གང་དག་རྨ་ལྟ་བུར་གྱུར་པའི་ལུས་དག་དང་། དེའི་ཡུལ་དུ་གྱུར་པའི་ལོངས་སྤྱོད་དགའ་དགའ་ལྟ་བུ་
དག་འབྱུང་བ་ལས་དེ་དག་ནི་དེ་ལྟ་བུའི་རང་བཞིན་ཅན་དག་ཡིན་ནོ། །ཡང་ལས་དེ་དག་གང་གི་ཡིན་ཞེ་ན། དེའི་ཕྱིར་སེམས་ཅན་འདྲེན་མར་བྱེད་པ་རྣམས་ཀྱི་ཞེས་བྱ་བ་སྨོས་ཏེ། དགེ་བ་དང་མི་དགེ་བ་བྱེད་པ་རྣམས་ཀྱིས་ཞེས་
བྱ་བའི་ཐ་ཚིག་གོ། །དེ་ལྟར་ན་ལས་གཉི་ག་ན་འབྲས་བུ་དང་བཅས་པར་འགྱུར་གྱི་གཞན་དུ་ནི་མ་ཡིན་ཏེ། འདི་ལྟར་ལུས་དགའ་དགའ་ལྟ་བུ་དག་གིས་ཡུལ་དགའ་དགའ་ལྟ་བུ་མ་ཡིན་པ་ལོངས་སྤྱོད་པ་ནི་མི་ནུས་སོ། །དེ་ལ་རག་
ལས་ཏེ་འཇུག་པའི་རྒྱུ་མེད་པའི་ཕྱིར་དང་། དེ་ལས་གཞན་པའི་ཁྱད་པར་མེད་པའི་ཡང་ཕྱིར་རོ། །དེའི་ཕྱིར་ལས་དེ་ལྟ་བུ་དག་ཁོ་ནས་ཞེས་བྱ་བ་འདི་རིགས་ཏེ་སྐྱེད་པར་བྱེད་པ་ཡིན་པས་སོ། །གཞན་དག་ན་རེ། ཐུན་མོང་