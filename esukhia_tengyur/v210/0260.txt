རྗེས་སུ་མཐུན་པའི་དོན་ནི་ཕྲ་རྒྱས་ཀྱི་དོན་ཏོ། །གཞན་དག་ན་རེ་རང་གི་ས་ལ་དམིགས་པའི་སྒོ་ནས་རྒྱས་པར་འགྱུར་ཞེས་ཟེར་རོ། །དེ་ལ་ཕྲ་རྒྱས་ཀྱི་སྒྲ་ནི་རྗེས་སུ་མཐུན་པའི་དོན་དུ་རྟོགས་པར་བྱ་སྟེ། རང་གི་ས་ལ་དམིགས་པ་སྐྱེ་བ་དང་རྗེས་སུ་མཐུན་པ་ཡིན་ནོ། །
ཟག་པ་མེད་པ་ས་གཞན་མ་ཡིན་ཞེས་བྱ་བ་ནི། དེ་དང་རྗེས་སུ་མཐུན་པ་མ་ཡིན་ཞེས་བྱ་སྟེ། དེའི་སྒྲ་འགོག་པ་ལ་སོགས་པ་དང་མངོན་པར་འབྲེལ་ལོ། །རླུང་ནད་ཅན་ལ་ཁ་ཟས་རྩུབ་མོས་རྒྱས་པར་མི་འགྱུར་བ་བཞིན་ནོ་ཞེས་བྱ་བ་ནི། དཔེར་ན་རླུང་ནད་ཅན་ལ་ཁ་
ཟས་རྩུབ་བག་རྒྱས་པར་མི་འགྱུར་རོ་ཞེས་སྨྲས་ན་ལུས་དང་མཐུན་པར་མི་འགྱུར་རོ་ཞེས་བྱ་བར་གོ་བར་དེ་བཞིན་དུ་དམིགས་པས་རྒྱས་པས་ཕྲ་རྒྱས་ཞེས་བྱ་བ་མཐོང་བར་འགྱུར་རོ། །དེའི་ཕྱིར་དམིགས་པ་དང་མཐུན་པའི་དོན་ནི་ཕྲ་རྒྱས་ཀྱི་དོན་དུ་འགྱུར་རོ། །གཞན་དག་
ན་རེ། ཕྲ་རྒྱས་སྤངས་པས་དེ་སྤངས་པའི་ཕྱིར་རོ་ཞེས་ཟེར་རོ། །ཆོས་གང་དང་ཞེས་བྱ་བ་ནི་རྣམ་པར་ཤེས་པ་ལ་སོགས་པ་སྟེ། དེ་དང་མཚུངས་པར་ལྡན་པའི་སྒོ་ནས་རྒྱས་པར་འགྱུར་རོ། །དེ་བཞིན་དུ་ཚོར་བ་ལ་སོགས་པའི་དང་ཡང་ངོ་། །ཟག་པ་མེད་པ་ལ་
དམིགས་པ་སྐལ་བ་མི་མཉམ་པའི་ས་དང་ཁམས་ལ་དམིགས་པ་ཡང་མཚུངས་པར་ལྡན་པའི་སྒོ་ནས་རྒྱས་པར་འགྱུར་རོ། །ཟག་པ་དང་བཅས་པ་ལ་དམིགས་པ་ནི་རང་གི་ས་ལ་དམིགས་པ་དང་མཚུངས་པར་ལྡན་པའི་སྒོ་ནས་ཡིན་ནོ། །སྐལ་བ་མི་མཉམ་པའི་
ས་ཀུན་ཏུ་འགྲོ་བ་རྣམས་ནི་བསམ་གཏན་གསུམ་དང་ཟག་པ་མེད་པ་གསུམ་ན་ཡོད་ཀྱི། འདོད་པའི་ཁམས་ན་ནི་མེད་དེ་སའི་དབྱེ་བ་མེད་པའི་ཕྱིར་རོ། །བསམ་གཏན་བཞི་པ་ན་ཡང་མེད་ལ། སྲིད་པའི་རྩེ་མོ་ན་ཡང་མེད་དེ་ས་གཞན་མེད་པའི་ཕྱིར་རོ། །ཡང་ཇི་ལྟར་
ཕྲ་རྒྱས་དག་མཚུངས་པར་ལྡན་པའམ། དམིགས་པའི་སྒོ་ནས་རྒྱས་པར་འགྱུར་ཞེ་ན། ཇི་ལྟར་དུག་དང་འདྲེས་པའི་ཆང་སྐྱོན་ཅན་ཡིན་པ་དང་། ཡོན་ཏན་མཚུངས་པས་དུག་གི་ནུས་པ་འཕེལ་བར་བྱེད་པ་བཞིན་དུ་འདུ་བྱེད་ཟག་པ་དང་བཅས་པ་རྣམས་ཀྱང་