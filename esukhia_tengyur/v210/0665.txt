པར་མི་ནུས་སོ། །མཉམ་པར་གཞག་པ་སོ་སོ་ཡང་དག་པར་རིག་པའི་ངོ་བོར་ཐལ་བར་འགྱུར་ན། དེའི་ཕྱིར་རྣམ་པར་རྟོག་པ་མེད་པའི་ཕྱིར་ཞེས་བརྗོད་པར་མི་བྱའོ་ཞེས་དྲིའོ། །འདི་ལ་སྐྱོན་མེད་དེ་དོན་གཞན་ཡིན་པའི་ཕྱིར་རོ། །འདིར་འདིའི་དོན་
བརྗོད་པར་བྱ་སྟེ། ངག་ཀུན་ནས་སློང་བའི་རྟོག་པ་དང་དཔྱོད་པ་དག་ནི་རབ་ཏུ་མ་ཞི་བའི་མཚན་ཉིད་ཡིན་པའི་ཕྱིར་དང་གོང་ན་དེ་མེད་པའི་ཕྱིར་རོ། །རབ་ཏུ་ཞི་བ་དང་ཕྲ་མོ་ནི་ས་གོང་མར་ཡང་འདོད་དོ། །ངག་ཙམ་གྱི་ཡུལ་ཡང་ཤེས་པ་རབ་ཏུ་མ་ཞི་བ་དང་རྒྱ་ཆེན་པོ་
ཡིན་པས་ས་གོང་མ་ན་མེད་དོ། །ངེས་པའི་ཚིག་སོ་སོ་ཡང་དག་པར་རིག་པ་ཞེས་བྱ་བ་ལ། བསམ་གཏན་དང་པོ་རྟོགས་པ་དང་བཅས་པའི་ཕྱིར་མཉམ་པར་གཞག་པ་ལ་ཡང་ངེས་པའི་ཚིག་སོ་སོ་ཡང་དག་པར་རིག་པ་སྐྱེ་བས། དེ་ནི་འདོད་དང་པོ་ན་ཞེས་བརྗོད་དོ། །
དེ་ནི་མིང་དང་དོན་ལ་དམིགས་ཤིང་སྙོམས་པར་འཇུག་པ་དང་ལྡན་པ་ཡང་ཡིན་ལ། དེའི་རྗེས་སུ་སྨྲ་བ་དང་རྗེས་ཐོབ་པ་རྣམས་ལ་ཐོགས་པ་མེད་པའི་ཤེས་པའོ། །བཏགས་པ་ལས་ཞེས་བྱ་བ་ནི་བསྟན་བཅོས་ལས་སོ། །ཚིག་དང་ཡི་གེ་ཞེས་བྱ་བ་ནི་འདིས་ཚིག་གསལ་
བར་བྱེད་པས་ན་ཡི་གེ་སྟེ་མིང་ངོ་། །དེ་ཉིད་ཀྱི་དོན་ཞེས་བྱ་བ་ནི་ཚིག་དང་ཡི་གེའོ། །དེ་ཉིད་ཀྱི་གཅིག་དང་ཞེས་བྱ་བ་དོན་གྱིའོ། །དེ་ལ་ཐག་ཐོགས་མེད་པར་བྱ་བ་ལ་ཞེས་བྱ་བ་ནི་ཚིག་དང་ཡི་གེ་ལ་སོགས་པ་ལའོ། །ཐོགས་པ་མེད་པར་ཤེས་པ་ཞེས་བྱ་བ་ནི་རྡུགས་པ་མེད་
པའོ། །ཕོ་དང་མོ་ལ་སོགས་པའི་ཚིག་བླ་དགས་ཞེས་བྱ་བ་ལ་སོགས་པ་ཞེས་བྱ་བའི་སྒྲས་མ་ནིང་དང་བྱེད་པ་པོ་ལ་སོགས་པ་བསྡུའོ། །ཚིག་གཅིག་ཉིད་ལ་སོགས་པའི་དབང་དུ་བྱས་པ་ནི་ཚིག་བླ་དགས་སོ། །ཚིག་ངེས་པ་ནི་ངེས་པའི་ཚིག་སྟེ་ཞེས་བྱ་བ་ནི་འདོད་པ་
གཅིག་གོ། །གོ་རིམས་བཞིན་དུ་ཞེས་བྱ་བ་ནི། ཆོས་སོ་སོ་ཡང་དག་པར་རིག་པའི་སྔོན་གྱི་སྤྱོད་པ་ནི་རྩིས་ཡིན་ནོ། །དོན་སོ་སོ་ཡང་དག་པར་རིག་པ་ནི་སངས་རྒྱས་ཀྱི་བཀའོ། །ངེས་པའི་ཚིག་སོ་སོ་ཡང་དག་པར་རིག་པ་ནི་སྒྲ་རིག་པའོ། །སྤོབས་པ་སོ་སོ་ཡང་