བརྣཿ ཐུང་ངུ་རིང་པོ་པླུ་ཏས་ཕྱེ་བ་རྣམས་འདྲ་བའོ། །ཨ་སོགས་མཚུངས་པའི་ཡི་གེ་དེ་རྣམས་ལ་ཨ་ཨཱ་ཨ྅ལྟ་བུ་ཐུང་ངུ་རིང་པོ་པླུ་ཏ་སྟེ་ཡུན་ཚད་ཀྱི་དབྱེ་བས་གསུམ་གསུམ་དུ་ཡོད་དོ། །ལོ་ཀཱཙྪེ་ཥ་སྱ་སིདྡྷི་རི་ཏི་བཀྵྱ་ཏི། ལྷག་མ་འཇིག་རྟེན་ལས་གྲུབ་པ་འདིར་བཤད་དོ། །རིང་
ཐུང་གི་ཚད་སོགས་གཞུང་འདིར་དངོས་སུ་མ་བཤད་པའི་ལྷག་མ་འཇིག་རྟེན་དང་བསྟན་བཅོས་རྣམས་ལ་གྲགས་ཤིང་གྲུབ་པ་རྣམས་ཀྱང་འདིར་བཤད་པར་བྱའོ། །དེ་ཡང་། གཅིག་གི་ཡུན་ཚད་ཐུང་ངུ་དང་། །གཉིས་ཀྱི་ཡུན་ཚད་རིང་པོ་སྟེ། །གསུམ་གྱི་ཡུན་ཚད་པླུ་ཏ། །ཕྱེད་
ཀྱི་ཡུན་ཚད་གསལ་བྱེད་དོ། །དེ་རྣམས་རེ་རེ་ལ་ཡང་། སྒྲ་སྐད་གསངས་མཐོན་པོར་འདོན་པ་ཨུ་དཱཏྟ་དང་། བར་བར་འདོན་པ་སྭ་རི་ཏ་དང་། དམའ་བར་འདོན་པ་ཨ་ནུ་དཱཏྟ་སྟེ་གསུམ་གསུམ་ཡོད་དོ། །ཨེ་ཨཻ་ཨོ་ཨཽ་ས་ནྔྷྱཀྵ་རཱ་ཎི། ཨེ་ཨཻ་ཨོ་ཨཽ་མཚམས་སྦྱོར་གྱི་ཡི་གེ་
རྣམས་སོ། །ཡི་གེ་དེ་རྣམས་ལ་མཚམས་སྦྱོར་གྱི་ཡི་གེ་ཞེས་བྱ་སྟེ་ཐུང་ངུ་མེད་པའི་རིང་པོ་དང་ཤིན་ཏུ་རིང་པོ་ཉིད་དོ། །ཨུ་བྷ་ཡོ་སྭ་རཱཿ གཉིས་པོ་རྣམས་དབྱངས་སོ། །ཨ་ཡིག་ལ་སོགས་པ་ལྔ་དང་ཨེ་ཡིག་ལ་སོགས་པ་བཞི་པོ་རྣམས་ལ་དབྱངས་ཞེས་བརྗོད་པར་བྱའོ། །
ཨ་བརྫ་ནཱ་མི་ནཿ ཨ་བོར་བ་ནཱ་མིའོ། །ཨ་ཡིག་བོར་བའི་དབྱངས་རྣམས་ལ་ནཱ་མི་ཞེས་བརྗོད་པར་བྱའོ། །དེ་ལྟར་དབྱངས་རྣམས་ཀྱི་བརྡ་ཆད་བཤད་ནས། ད་ནི་གསལ་བྱེད་རྣམས་ཀྱི་བརྡ་ཆད་བརྗོད་པར་བྱ་སྟེ། ཧ་ཡ་ཝ་ར་ལ་ཉ་ཎ་ན་ང་མ་ཛྷ་ཌྷ་དྷ་གྷ་བྷ་ཛ་ཌ་ད་ག་བ་ཁ་ཕ་ཚ་ཋ་ཐ་ཙ་
ཊ་ཏ་ཀ་བ་ཤ་ཥ་སཱ་དྱཾ་ཏཱ་བྷྱཱཾ། ཧ་ཡ་ཝ་ར་ལ། ཉ་ཎ་ན་ང་མ། ཛྷ་ཌྷ་དྷ་གྷ་བྷ། ཛ་ཌ་ད་ག་བ། ཁ་ཕ་ཚ་ཋ་ཐ། ཙ་ཊ་ཏ་ཀ་པ། ཤ་ཥ་ས་ཐོག་མ་དང་མཐའ་མ་དག་གིས་སོ། །ཐོག་མའི་ཡི་གེ་དང་མཐའི་ཡི་གེ་བརྗོད་པས་དེ་གཉིས་ཀྱི་བར་གྱི་ཡི་གེ་རྣམས་གོ་བར་བྱེད་དེ། དེ་ཡང་།
ཧ་ས་ཞེས་པའི་གསལ་བྱེད་ཡོངས་རྫོགས་དང་། ཨ་ཡིག་ལ་སོགས་པའི་མཐར་ཧ་ས་བཞག་པས། ཨ་ཨི་ཨུ་རྀ་ལྀ་ཨེ་ཨཻ་ཨོ་ཨཽ། ཧ་ཡ་ཝ་ར་ལ། ཉ་ཎ་ན་ང་མ།ཛྷ་ཌྷ་དྷ་གྷ་བྷ། ཛ་ཌ་ད་ག་བ། ཞེས་པ་རྣམས་ལ་ཨ་བ་སོ་སོར་བསྡུ་བ། ཙ་ཊ་ཏ་ཀ་པ་རྣམས་ལ་ཙ་བ་སོ་སོར་བསྡུ་བ།