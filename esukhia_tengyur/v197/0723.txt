{D4304}།།

༄༅༅། །རྒྱ་གར་སྐད་དུ། ཙྪནྡ་རཏྣཱ་ཀ་ར་ནཱ་མ། བོད་སྐད་དུ། སྡེབ་སྦྱོར་རིན་ཆེན་འབྱུང་གནས་ཞེས་བྱ་བ། གསུང་གི་དབང་ཕྱུག་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །ནང་གི་མཚན་མོ་བཤེས་བྲལ་གྱི། །ནང་གི་ཉིན་བྱེད་ཐུབ་པ་ནི། །སྣང་བ་མཆོག་གི་བདག་ཉིད་ཅན། །རྒྱལ་བ་ཉི་མ་
ལ་ཕྱག་འཚལ། །རང་གི་སྙན་ངག་དང་གཞན་གྱི་སྙན་ངག་རྣམས་ལ་ཇི་ལྟར་བྱ་བ་བྱེ་བྲག་ཏུ་རྟོགས་པར་འགྱུར་བའི་ཕྱིར་བསྟན་བཅོས་བརྩམ་མོ། །དེ་ལ་དམར་སེར་གྱི་སྡེབ་སྦྱོར་རྩ་བའི་མདོ་དང་དེའི་དཔེར་བརྗོད་ནི་རྒྱལ་བའི་ལྷས་མཛད་དོ། །དེ་དག་གིས་མཛད་དུ་ཟིན་ཀྱང་དེ་ཡོན་བརྒྱད་རྣམས་ཀྱིས་ཤིན་ཏུ་
དབེན་པར་གྱུར་ཏེ། དེ་ལྟར་ནི་དེ་ལ་པྲཱསྟཱ་ར་ལ་སོགས་པ་རྣམས་ལ་མདོར་བསྡུ་བ་མེད་པ་དང་། ལྕི་ཡང་གི་མིང་ལ་སོགས་པ་རྣམས་ལ་ཚིགས་སུ་བཅད་པས་མ་བཅིངས་པ་དང་། ཕལ་ཆེར་མི་གསལ་བ་ཉིད་དང་། ངོ་མཚར་བའི་སྦྱོར་བ་བསྟན་པ་ཡང་མ་མཛད་པ་དང་། ངལ་བསོ་དང་། ལུས་དང་། མིང་གི་
མིང་འདྲེས་པ་དང་སླ་བ་ཡང་མེད་དོ། །དཔེར་ན། ར་ཛ་དག་རྨ་བྱའི་འགྲོས་སོ། །དེ་ནས་རག་དག་གོ། །ऽ।ऽ।ऽ।ऽ।ऽ।ऽ।ऽ ནོར་དང་ཆུ་གཏེར་ལ་ངལ་བསོ་བའི་ན་དག་སྦྱོར་བ་སྟེ། མ་ཡ་དག་གོ། །।।।।।।ऽऽंऽ।ऽऽं ཛཱ་ཏི་ཙ་ལ་སོགས་པའི་སྒོ་ཡིས་འབྱེད་པ་ནི་སྔ་མ་རྣམས་ཀྱི་བཞེད་པའོ་ཞེས་པ་ནི་སྦྱོར་བའི་རིམ་པ་
མེད་པའོ། །རོ་ལངས་ཅན་ནི་ར་ལག་ཕྱི་མའོ་ཞེས་པ་ལ་སོགས་པའང་འདོན་སླ་བ་མེད་དོ། །ངལ་བསོ་དང་ཚོགས་དག་ཀྱང་མི་མཉམ་པར་བཅད་པ་སྟེ། དེའི་ཕྱིར་ཚོགས་ཀྱི་མཐར་ངལ་བསོ་བ་མེད་དོ། །འདི་ལ་ཡོན་ཏན་བརྒྱད་པོ་འདི་རྣམས་ཀྱང་ཡོད་ཅིང་། སླར་དཔེར་བརྗོད་ཀྱང་མདོ་ཡིས་སོ། །དེའི་ཕྱིར་འདི་དེ་
བས་ཀྱང་མཆོག་ཏུ་གྱུར་པ་ཡིན་ནོ། །ཡང་འདིར་ཚིགས་སུ་བཅད་པར་གྱུར་ན། མདོར་བསྡུས་ཚིགས་བཅད་གསལ་བ་དང་། །མདོ་ཡིས་དཔེར་བརྗོད་བགྱིས་པ་དང་། །མ་འདྲེས་རིམ་པས་འདོན་པ་དང་། །མཐར་སྡོད་ཚོགས་ཉིད་ཡོན་ཏན་ཡིན། །ཚིགས་བཅད་ནི་རྐང་བཞི་ཅན་ནོ། །གང་གི་རྐང་པ་བཞི་དང་བཅས་པ་
དེ་ནི་རྐང་བཞི་ཅན་ནོ། །རྐང་པ་བཞི་རྣམས་ཀྱི་རྐང་པའི་སྒྲའམ། རྐང་པའི་དོན་ཀུན་སྡུད་པ་ནི། །རྐང་བཞི་ཅན་ཏེ་དེ་ནི་ཚིགས་སུ་བཅད་པ་ཞེས་བྱའོ། །དེ་ཡང་བྲྀཏྟ་དང་། ཛཱ་ཏིའི་དབྱེ་བས་རྣམ་པ་གཉིས་སོ། །བྲྀཏྟ་དང་ཛཱ་ཏེ་ཞེས་པའི་དབྱེ་བ་འདིས་ཚིགས་སུ་བཅད་པ་དེ་ནི་རྣམ་པ་གཉིས་སུ་འགྱུར་རོ། །ཡི་གེ་བགྲང་