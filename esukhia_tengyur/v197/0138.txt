ཐ། མིཔྲ། བསྲ། མསྲ། ༈ ཏེ། ཨཱ་ཏེ། ཨནྟེ། སེ། ཨཱ་ཐེ། དྷྭེ། ཨེ། བ་ཧེ། མ་ཧེའོ། །རྣམས་དབྱེ་སྡེ་ཚན་བཅུ་ལས་འཇུག་བཞིན་པ་དང་བྱ་བ་ཤེས་པར་ནུས་པའི་ད་ལྟར་བའི་དོན་ལ་ཏིཔྲ་ལ་སོགས་པ་བཅོ་བརྒྱད་པོ་འདི་རྣམས་འགྱུར་ཏེ། པཱ་ཎི་པའི་ལུགས་ལ་ལཊྲ་ཞེས་ཟེར་རོ། ༈ །
ནཱམྣི་ཙ་ཡུཥྨ་དི་ཙཱསྨ་དི་ཙཱ་བྷཱ་གཻཿཔྲ་ཐ་མ་མ་དྷྱེ་མོཏྟ་མཱ། དང་པོ་དབུས་མ་ཕྱི་མ་རྣམས་མིང་དང་ཡུ་ཥྨད། ཨསྨདྲ་རྣམས་ཀྱི་དབྱེ་བས་སོ། །ཏི་སོགས་རྣམ་དབྱེ་དགུ་ཆན་རེ་རེ་ལའང་སྐྱེས་བུ་དང་པོ་གསུམ་དང་དབུས་མ་གསུམ་དང་ཕྱི་མ་གསུམ་སྟེ་གསུམ་ཚན་གསུམ་དུ་ཡོད་པ་ལས་བྱིངས་གང་ལའང་བྱིངས་
དེ་དང་སྦྱོར་རྒྱུའི་ཉེ་བའི་ཚིག་དང་པོར་འཇོག་རྒྱུ་དེ་ཡུཥྨདྲ་དང་ཨ་སྨདྲ་དག་མ་ཡིན་པའི་མིང་སྤྱིར་བྱ་བ་ཡིན་ན་རྣམ་དབྱེ་དགུ་ཚན་སོ་སོའི་སྐྱེས་བུ་དང་པོ་གསུམ་འཇུག་ཅིང་། ཉེ་བའི་ཚིག་དེ་ཡུཥྨདྲ་ཡིན་ན་སྐྱེས་བུ་དབུས་མ་གསུམ་དང་ཨསྨདྲ་ཡིན་ན་སྐྱེས་བུ་ཕྱི་མ་གསུམ་འཇུག་གོ ༈ །ཀརྟ་རི་བཾ་ཙ། བྱེད་པོ་
ལ་པཾ་ཡང་ངོ་། །སྤྱིར་བྱེད་པ་དང་སྦྱོར་བའི་བྱ་བའི་དོན་ལ་པཾ་སྟེ་པ་རསྨཻ་པ་ད་རྣམས་འཇུག་པ་ཤས་ཆེ་ཞིང་དངོས་པོ་དང་ལས་ཀྱི་བྱ་བའི་དོན་ལ་ཨཱཏྨ་ནེ་པ་ད་རྣམས་འཇུག་པ་སྤྱིར་བཏང་ངོ་། །དེ་ཡང་བྷཱུ་ཡོད་པ་ལའོ་ཞེས་པའི་བྱིངས་ལ་བརྟ་མ་ནའི་སྐྱེས་བུ་དང་པོའི་གཅིག་ཚིག་ཏིཔྲ་བྱིན་པས། བྷཱུ།
ཏིཔྲ་ཅེས་གནས་པ་ལ། ༈ །ཨབྲ་ཀརྟ་རི། བྱེད་པ་པོ་ལ་ཨཔྲའོ། །བྱིངས་བྷཱུ་ལ་སོགས་པ་རྣམས་ལ་རྣམ་དབྱེ་ཏིཔྲ་སོགས་ནས་བཟུང་དིཔྲ་སོགས་ཀྱི་བར་སྡེ་ཚན་བཞི་པོ་ཕ་རོལ་ལ་བྱེད་པ་པོའི་དོན་དུ་ཨཔྲ་བི་ཀཱ་ར་ཎ་རྐྱེན་དུ་འགྱུར་ཏེ། ཨཔྲ་བི་ཀཱ་ར་ཎ་བྱིན། ༈ གུ་ཎོཿ ཡོན་ཏན་
ནོ། །རྣམ་དབྱེ་དང་རྐྱེན་ཡོན་ཏན་འབྱུང་བའི་རྒྱུ་མཚན་ཅན་ཕ་རོལ་ལ་བྱིངས་ཀྱི་མཐའ་ཡོན་ཏན་དུ་འགྱུར་རོ། ༈ །ཨ་བིཏྟཱ་དིརྡིཏ། པིཏྲ་དང་ཏཱ་སོགས་མ་ཡིན་པ་ནི་ངིཏྲའོ། །རྣམ་དབྱེ་བ་ཡིག་འགྲོ་བ་རྣམས་དང་འོག་ནས་འབྱུང་བའི་ཏཱ་ཏཱ་རཽ་སོགས་མ་ཡིན་པའི་རྐྱེན་རྣམས་ལ་ནི་ང་
འགྲོ་བའི་མིང་ཅན་ཞེས་ཟེར་ཏེ་དགོས་པ་ནི་བྱིངས་ལ་ཡོན་ཏན་མི་བྱེད་པའི་དོན་ནོ། ༈ །ཀྲི་ཏྱ་དྱུ་སི། ཨུསྲ་མ་ཡིན་པའི་ཀིཏྲ་ངིཏྲ་ལའོ། །འོག་ནས་འབྱུང་བའི་རྣམ་དབྱེ་ཨུསྲ་མ་ཡིན་པའི་ཀྲ་འགྲོ་བའི་མིང་ཅན་དང་དྲ་འགྲོ་བའི་མིང་ཅན་རྣམས་ཕ་རོལ་ལ་བྱིངས་ལ་ཡོན་ཏན་འབྱུང་བ་མ་