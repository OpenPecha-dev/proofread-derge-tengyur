དང་། འབྲུ་མང་པོ་དང་། ལས་འཛིན་དང་། ཕྱོགས་གཉིས་པའི་བསྡུ་བ་རྣམས་ཡིན་ལ། དེ་རྣམས་ལས་ཀྱང་། ཚིག་སྔ་ཕྱི་གཉིས་ལས་སྔ་མ་གཙོ་བོར་གྱུར་པ་མི་ཟད་པའི་བསྡུ་བ། ཚིག་ཕྱི་མའི་དོན་གཙོ་བོར་གྱུར་པ་ཕྱོགས་གཉིས་པ་དང་དེའི་སྐྱེས་བུའི་བསྡུ་བ། ཚིག་
སྔ་ཕྱིའི་བརྗོད་བྱ་ལ་གཙོ་ཕལ་མེད་པ་ཟླས་དབྱེ་དང་། ལས་འཛིན་ཀྱི་བསྡུ་བ། དངོས་སུ་བརྗོད་པའི་ཚིག་དེ་གཙོ་བོར་མི་འགྱུར་བར་དེ་དང་འབྲེལ་བའི་དོན་གཞན་ཞིག་གཙོ་བོར་གྱུར་པ་འབྲུ་མང་པོའི་བསྡུ་བ་ཡིན་ཞིང་། ཚིག་སྡུད་དེ་རྣམས་ཀྱི་ནང་ནས་གཙོ་བོར་གྱུར་པ་སྟོབས་
དང་ལྡན་པ་ནི་ཟླས་དབྱེ་དང་ལས་འཛིན་གཉིས་ཡིན་ནོ། །དེ་ལྟར་ཚིག་སྡུད་དྲུག་ལས་དང་པོ་མི་ཟད་པར་གྱུར་པའི་བསྡུ་བ་ནི། སྟྲཱིའི་སྒྲ་ལ་རྣམ་དབྱེ་གཉིས་པའི་ཨམྲ་སྦྱར། དེའི་རྗེས་སུ་ཨ་དྷི་ཀྲྀ་ཏྱ་བྷ་བ་ཏི་ཞེས་པ་བྲིས་པས། སྟྲི་ཡ་མ་དྷི་ཀྲྀ་ཏྱ་བྷ་བ་ཏི། ཞེས་པ་འདི་
ལ་ཚིག་སྤྱོར་རམ་ངག་སྟེ། བཱ་ཀྱའམ། བི་གྲ་ཧཿཟེར་ལ་ཚིག་སྡུད་བྱེད་པའི་གཞི་ཡིན་ནོ། ༈ །པཱུརྦ྅བྱ་ཡེ྅བྱ་ཡཱི་བྷ་བ། མི་ཟད་པ་སྔ་མ་ནི་མི་ཟད་པར་གྱུར་པའོ། །མི་ཟད་པའི་རྟགས་གཅིག་སྔོན་ན་ཡོད་པ་དེ་ལ་མི་ཟད་པའི་བསྡུ་བ་ཞེས་བྱ་ཞིང་ཚིག་སྦྱོར་གྱི་བུད་མེད་བྱ་བ་ལྷག་པོར་ཡོད་པའོ། །
སྐབས་མི་ཟད་པའི་རྟགས་དེ་དབུས་མཐར་ཡོད་ཀྱང་བསྡུ་བ་བྱེད་ཚེ་སྔོན་དུ་འཇོག་པ་ནི་ཚིག་ཕྲད་ངེས་ཚིག་གི་སྒྲུབ་པ་ཞེས་བྱ་སྟེ། ཨ་དྷི་སྔོན་དུ་བཞག །ཨ་དྷི་སྟྲཱི་ཡམྲ་ཀྲྀ་ཏྱ་བྷ་བ་ཏི་ཞེས་པ་བྱུང་སྟེ་ཨ་དྷི་སྔོན་དུ་བཞག་པས་མི་ཟད་པའི་བསྡུ་བ་ཡིན་ལ། ༈ ས་མཱ་ས་པྲ་ཏྱ་ཡ་ཡོཿ
བསྡུ་བ་དང་རྐྱེན་དག་ལའོ། །ཚིག་སྡུད་ཀྱི་བྱ་བ་ལ་འཇུག་པ་དང་དེ་ཕན་ཀྱི་རྐྱེན་སོགས་ལ་རྣམ་དབྱེའི་རྐྱེན་རྣམས་དང་ཚིག་གི་ཕྲད་རྗེས་འབྲེལ་ལ་སོགས་པ་རྣམས་དབྱི་བར་བྱ་སྟེ། རྣམ་དབྱེ་རྗེས་འབྲེལ་དང་བཅས་པ་ཕྱིས་པས། ཨ་དྷི་སྟྲཱི་ཞེས་གནས་པ་ལ་དེ་ལྟར་རྣམ་དབྱེ་
རྗེས་འབྲེལ་དང་བཅས་པ་ཕྱིས་པས་ཚིག་སྡུད་ཀྱི་མིང་ཐོགས་ཤིང་། དེ་ལ་ཡང་ཚིག་ཏུ་བསྒྲུབ་པའི་ཕྱིར་སི་ལ་སོགས་པའི་རྣམ་དབྱེ་རྣམས་སྟེར་དགོས་ཏེ་མཚོན་བྱེད་དུ་སི་བྱིན། ༈ །ས་ན་པུཾ་ས་ཀཾ། དེ་ནི་མ་ནིང་ངོ་། །མི་ཟད་པ་སྔོན་ན་ཡོད་ཅིང་མི་ཟད་པའི་བསྡུ་བ་བྱས་པ་དེ་ནི་