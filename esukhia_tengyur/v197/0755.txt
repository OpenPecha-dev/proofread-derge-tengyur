ི་

གཙོའི་འོག་ཡང་ཕྱི་རྣམས་འདྲ། །སྔ་མར་ལྕི་འདི་པྲཱ་སྟཱར། །ཇི་སྲིད་ཐམས་ཅད་ཡང་དེ་སྲིད། །པྲཱསྟཱ་ར་བྱ་བ་ལ་བྲྀཏྟའི་དང་པོ་ཐམས་ཅད་ལྕི་བ་བྲི་བར་བྱའོ། །དེ་ནས་ལྕི་བ་གཙོ་བོའི་འོག་ཏུ་ཡང་བ་དང་། གཞན་རྣམས་འདྲ་བ་དང་། སྔ་མར་ལྕི་བ་ཞེས་བྱ་བའི་ཆོ་ག་གསུམ་རྣམས་ཇི་ལྟར་རིགས་པ་བཞིན་བྱ་སྟེ། འདི་
རྣམས་ཀྱང་ཇི་སྲིད་པྲྀཏྟ་ཐམས་ཅད་ཡང་བར་མ་གྱུར་པ་དེ་སྲིད་དུ་བྱའོ། །ལྕི་བ་རྣམས་ལ་གང་ཐོག་མ་ཡིན་པ་དེ་ལྕི་བ་གཙོ་བོ་སྟེ་དེའི་འོག་ཏུ་ཡང་བ་བྲིའོ། །དེ་ལས་ཕྱི་མ་རྣམས་སྟེང་མ་འདྲ་བ་དང་། །སྔ་མ་ལྕི་བ་རྣམས་ཏེ་དམར་སེར་གྱི་པྲཱསྟཱ་རའོ། །སྟེང་ལྕི་འོག་ཡང་པྲཱསྟཱ་ར་ལ་ཕྲེང་། །ཉིས་འགྱུར་རིང་པོ་སྡེབ་སྦྱོར་སོ་སོ་སྟེ། །ལྕི་དང་
ཡང་བའི་ཉིས་འགྱུར་ཚོགས་རྣམས་ཀྱིས། །རིམ་པ་རིམ་པར་རེ་རེ་སྤེལ་བར་བྱ། །པྲཱསྟཱ་ར་བྱ་བ་ལ་སྟེང་མ་ལྕི་བ་དང་། །འོག་ཏུ་ཡང་བ་བྲི་བར་བྱའོ། །དེ་ལྟ་བུ་ནི་རེ་ཞིག་ཡི་གེ་གཅིག་གི་སྡེབ་སྦྱོར་ཡིན་ཏེ། །སྡེབ་སྦྱོར་དང་སྡེབ་སྦྱོར་ལ་སྔ་མར་གྲུབ་པའི་ཉིས་འགྱུར་རིང་པོར་བྱ་ཞིང་། སྔར་གྱི་ཕྲེང་བ་ཉིས་འགྱུར་བར་མ་ཆོད་པའི་ལྕི་བ་
དང་ཡང་བ་རྣམས་ཀྱིས་ཕྱི་མ་རེའང་སྤེལ་བར་བྱའོ། །འདི་ནི་ཁོ་བོའི་བྲཱསྟཱ་རའོ། །འདི་འདྲ་འདི་ལྟ་ཞེས་བྱ་ལྕི། །དེ་བཀོད་འབྲས་ལས་འདབ་མ་བྱ། །མི་མཉམ་གཅིག་བཅས་འདབ་མ་ལྕི། །འདིར་མཉམ་ཡང་འབྲས་ནཥྚའོ། །གང་གི་ཚེ་མི་མཉམ་པའི་བྲྀཏྟ་གཅིག་པུ་དེ་དྲི་བར་འདོད་པ་དེའི་ཚེ་ཆོ་ག་འདིའོ། །འདི་འདྲ་བའི་རྫོགས་
པ་འདི་ལྟ་ཡིན་པ་ནི་དཔེར་ན། ཡི་གེ་བཞི་པའི་སྡེབ་སྦྱོར་ལ་བྲྀཏྟ་བཅུ་པ་ཇི་ལྟ་བུ་ཞེས་འདྲི་ན། དེ་ཉིད་དུ་བཅུ་བྲིས་ནས་ཇི་སྲིད་འབྲས་བུ་ནཥྚར་གྱུར་པ་དེ་སྲིད་དུ་འདབ་མ་བྱའོ། །འདབ་མ་ནི་ཕྱེད་དུ་བྱེད་པའོ། །དེར་གང་མི་མཉམ་པ་དེ་ལ་གཅིག་བསྣན་པ་ལས་མཉམ་པར་བྱས་ནས་འདབ་མ་བྱའོ། །འདིར་ལྕི་བ་ཞེས་བྱ་བ་ནི་མི་མཉམ་པའི་
འདབ་མ་ལ་ལྕི་བ་ཐོབ་པོ་ཞེས་པའི་དོན་ཏོ། །མཉམ་ཡང་ཞེས་པ་ནི་མཉམ་པའི་འདབ་མ་ལ་ཡང་བ་ཐོབ་བོ་ཞེས་པའི་དོན་ཏོ། །གང་དང་གང་ཐོབ་པ་དེ་དང་དེ་ཉིད་སོ་སོར་འཕྲེད་ལ་ཕྲེང་དུ་བྲི་བར་བྱའོ། །དེ་ལྟ་བུར་གྱུར་པ་ནི་འབྲས་བུ་ནཥྚའོ། །।ऽऽ। ནཥྚ་ནི་འདྲེན་བྱེད་དོ། །བྲྀཏྟ་འདི་དུ་པ་ཡིན་ཞེས་པ་འདིར། །སྟེང་དུ་གཅིག་སོགས་
རིམ་པས་ཉིས་འགྱུར་བྲི། །དེར་ནི་ཡང་བའི་སྟེང་བསྡོམས་གཅིག་དང་བཅས། །འདི་ལྟ་ཉིད་ཡིན་ཞེས་པ་ཨུདྡིཥྚ། །གང་གི་ཚེ་བྲྀཏྟ་རྣམས་རང་གི་ངོ་བོས་ནི་དུ་པ་ཡིན་ཞེས་ཤེས་པར་བྱ་བ་ལ་འདི་ལྟ་བུ་མ་ཤེས་པ་དེ་ཤེས་པའི་དོན་དུ་ནི་ཨུདྡིཥྚའི་ཆོ་གའོ། །དཔེར་ན་ཡི་གེ་བཞི་པའི་སྡེབ་སྦྱོར་ལ་ལྕི་བ་གཉིས་དབུས་ན་ཡོད་པའི་བྲྀཏྟ་ད