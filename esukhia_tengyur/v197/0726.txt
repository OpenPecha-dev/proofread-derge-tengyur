པ་

བྱས་པ་ནས་བརྩམས་ཏེ། དེ་ནས་ཕྱི་མར་ཡི་གེ་རེ་རེ་འཕེལ་བའི་རྐང་པས་སྡེབ་སྦྱོར་རྣམས་རྟོགས་པར་བྱེད་དོ། །དབྱངས་སྒྲོགས། རབ་དགའ། རྗེས་པ་ལྗགས། བྲི་ཧ་ཏཱི། ཕྲེང་ལྡན་དེ་བཞིན་གསུམ་བསྔགས་སོ། །སྡེབ་སྤྱོར་གྱི་རིམ་པའི་རྒྱུན་བཀོད་པ་དེ་ལས་རིམ་པ་བཞིན་སྦྱོར་གྱི་མིང་རྣམས།
རྣམས་འབྲེལ་ལོ། །ཡི་གེ་དྲུག་གི་རྐང་པས་དབྱངས་སྒྲོགས་སོ། །ཡི་གེ་བདུན་གྱི་རྐང་པས་རབ་དགའོ། །ཡི་གེ་བརྒྱད་ཀྱིས་རྗེས་བསྔགས་སོ། །ཡི་གེ་དགུས་བྲྀཧ་ཏཱིའོ། །ཡི་གེ་བཅུས་ཕྲེང་ལྡན་ནོ། །ཡི་གེ་བཅུ་གཅིག་གིས་གསུམ་བསྔགས་
སོ། །སོ་སོར་རེ་རེ་ཕྱི་མར་ཤིན་ཏུ་ཡང་ངོ་། །སོ་སོའི་སྒྲ་ནི་རེ་རེའི་དོན་ཏོ། །གསུམ་བསྔགས་ཀྱི་དེ་མ་ཐག་པའི་སྡེབ་སྦྱོར་གང་ཡིན་པ་དེ་རྣམས་ནི་སྐྱེ་འགྲོ་ལ་སོགས་པ་སོ་སོ་རེ་རེ་དང་ཕྱི་མ་ཤིན་ཏུའི་མིང་ཅན་དུའང་འགྱུར་རོ། །ཡི་གེ་བཅུ་གཉིས་ཀྱི་རྐང་པས་སྐྱེ་འགྲོའོ། །ཡི་གེ་བཅུ་གསུམ་གྱིས་ཤིན་ཏུ་སྐྱེ་འགྲོའོ། །ཡི་གེ་
བཅུ་བཞིས་ནུས་ལྡན་ནོ། །ཡི་གེ་བཅོ་ལྔས་ཤིན་ཏུ་ནུས་ལྡན་ནོ། །ཡི་གེ་བཅུ་དྲུག་གིས་ལེགས་སྤྱོད་དོ། །ཡི་གེ་བཅུ་བདུན་གྱིས་ཤིན་ཏུ་ལེགས་སྤྱོད་དོ། །ཡི་གེ་བཅོ་བརྒྱད་ཀྱིས་བརྟན་འཛིན་ནོ། །ཡི་གེ་བཅུ་དགུས་ཤིན་ཏུ་བརྟན་འཛིན་ནོ། །སོ་སོ་སྨོས་པ་ཅི་ཞེ་ན། སྐྱེ་འགྲོ་ནུས་ལྡན་ལེགས་སྤྱོད་བརྟན་འཛིན་
རྣམས། ཤིན་ཏུ་སྐྱེ་འགྲོ། ཤིན་ཏུ་ནུས་ལྡན། ཤིན་ཏུ་ལེགས་སྤྱོད། ཤིན་ཏུ་བརྟན་འཛིན་ཞེས་པའི་མིང་འདི་དག་ཏུ་རིམ་པ་བཞིན་མི་འགྱུར་རོ། །བྱེད་ལྡན་དག་པ་རབ་ཀུན་རྣམ་ལེགས་ཤིན་ཏུ་ལྷག་པར་ལས་ཕྱི་མ་ཡང་ངོ་། །འདི་ནས་ཕྱི་མའི་སྡེབ་སྦྱོར་ནི་བྱེད་ལྡན་འབའ་ཞིག་པ་དང་། རབ་ལ་སོགས་པ་ལས་ཕྱི་
མའི་མིང་ཅན་ཡང་ངོ་། །ཡི་གེ་ཉི་ཤུའི་རྐང་པས་བྱེད་ལྡན་ནོ། །ཡི་གེ་ཉི་ཤུ་རྩ་གཅིག་གིས་རབ་བྱེད་ལྡན་ནོ། །ཡི་གེ་ཉི་ཤུ་རྩ་གཉིས་ཀྱིས་ཀུན་བྱེད་ལྡན་ནོ། །ཡི་གེ་ཉི་ཤུ་རྩ་གསུམ་གྱིས་རྣམ་བྱེད་ལྡན་ནོ། །ཡི་གེ་ཉི་ཤུ་རྩ་བཞིས་ལེགས་བྱེད་ལྡན་ནོ། །ཡི་གེ་ཉི་ཤུ་རྩ་ལྔས་ཤིན་ཏུ་བྱེད་ལྡན་ནོ། །ཡི་གེ་ཉི་ཤུ་རྩ་དྲུག་གིས་
ལྷག་པར་བྱེད་ལྡན་ནོ། །དེ་ལྟར་དྲུག་བརྒྱད་རྟ་རྣམས་སོ། །དེ་ལྟར་མདོ་གསུམ་གྱིས་བརྗོད་ཟིན་པའི་སྡེབ་སྦྱོར་གང་ཡིན་པ་དེ་རྣམས་གོ་རིམས་བཞིན་དུ་དྲུག་དང་། བརྒྱད་དང་རྟ་རྣམས་སོ། །རྟ་ཞེས་བྱ་བ་ནི་བདུན་ནོ། །གྲངས་རབ་ཏུ་གྲགས་པའི་དངོས་པོ་རྣམས་ནི་གྲངས་ཉེ་བར་མཚོན་པར་བྱེད་དོ། །དེ་ཇི་ལྟར་ན་གཟུག