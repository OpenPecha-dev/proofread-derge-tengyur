རཱ་དི་པོ་བཱ། ར་ལས་ཨི་ཕ་ཡང་ནའོ། །ར་ཡིག་ལས་དེའི་རང་བཞིན་བརྗོད་པའི་དོན་ལ་ཨི་ཕ་ཡང་ན་འགྱུར་ཏེ། རེ་ཕཿ ར་ཀཱ་རཿ ༈ ལོ་ཀཱ་ཙྪེ་ཥ་སྱ་སིངྔྷཿ ལྷག་མ་འཇིག་རྟེན་ལས་གྲུབ་པའོ། །སྔོན་དུ་བཤད་པ་ལྟར་བརྡ་སྤྲོད་པའི་ཚུལ་གྱི་ཆོ་ག་སོགས་ཉེ་བར་མཁོ་བ་རྣམས་བཤད་ཟིན་གྱི།
འདིར་མ་བཤད་པའི་ལྷག་མ་འཇིག་རྟེན་དང་བསྟན་བཅོས་ལ་གྲགས་ཤིང་གྲུབ་པ་རྣམས་ཀྱང་དེ་དག་ཏུ་ཤེས་པར་བྱའོ། །ར་ཡིག། ༈ཨི་ཏི་སྭ་ར་སྭ་སྟི་བྱཱ་ཀ་ར་ཎ་སྱ་སཱུ་ཏྲཱྀ་ཏྐྲ་དཱ་ད་ཡཿཔྲ་ཀྲི་ཡ་ས་མཱ་པྟཱཿ། ཞེས་པ་བརྡ་སྤྲོད་པ་དབྱངས་ཅན་གྱི་མདོ་ལས་ཀྲྀ་ཏྲ་ལ་སོགས་པའི་རབ་ཏུ་བྱབ་རྣམས་
རྫོགས་སོ།། ༈ །།སྭ་རཱུ་པཱ་ནྟོ་ཉ་ནུ་བྷཱ་ཏྱཱ་དིཿཤབྷོཉ་བྷཱ་དྱ་ཏྲ་སཱརྠ་ཀཿ །ས་མ་སྐ་རཱི་ཤུ་བྷཱཾ་ཙ་ཀྲེ་པྲ་ཀྲི་ཡཱཾ་ཙ་ཏུ་རོ་ཙི་ཏཱཾ། །ཐོག་མཐའ་རྗེས་འབྱོར་རང་བཞིན་བཟང་པོ་ཡིས། །འདིར་ནི་དོན་བཅས་སྒྲ་ལ་ཞུགས་བྱས་ཏེ། །མཚུངས་པར་སྤྱོད་ལྡན་དགེ་བར་བྱེད་པ་ཡིས། །རབ་
ཏུ་བྱབ་གསལ་ལྡན་བཤད་ཟིན་ཏོ། །ཨ་བ་ཏཱ་དྭོ་ཧ་ཡ་གྲཱེ་བཿཀ་མ་ལཱ་ཀ་ར་ཨཱི་ཤྭ་རཿ། སུ་རཱ་སུ་རན་རཱ་ཀཱ་རམ་ངྷུ་པཱ་པཱི་ཏ་པཾ་ཀ་ཛཿ། །ཁྱོད་ལ་སྲུང་བར་མཛོད་ཅིག་རྟ་མགྲིན་གྱི། །དབང་གི་མངའ་སྒྱུར་ཕྱག་ན་པདྨ་ཡིས། །ལྷ་དང་ལྷ་མིན་མི་ལ་ཕན་པར་ནི། །སྦྲང་རྩི་འཐུང་
བས་ཆུ་སྐྱེས་བཞིན་དུ་སྐྱོངས། །དེ་ལྟར་ངག་གི་དབང་ཕྱུག་འཕགས་མ་དབྱངས་ཅན་མས་གནས་ལྔ་རིག་པའི་སློབ་དཔོན་ཆེན་པོ་ཨ་ནུ་བྷཱུ་ཏེ་སྭ་རུ་པཱ་ཙརྻ་སྟེ་རྗེས་སུ་འབྱོར་བ་རང་བཞིན་བཟང་པོ་ལ་དངོས་སུ་སྩལ་པའི་བརྡ་སྤྲོད་པའི་བསྟན་བཅོས་ཆེན་པོ་དབྱངས་ཅན་བྱཱ་ཀ་ར་ཎ་ཞེས་གྲགས་པའི་
གཞུང་། སློབ་དཔོན་ཆེན་པོ་དེ་ཉིད་ཀྱིས་མཛད་པའི་འགྲེལ་པ་རབ་ཏུ་བྱབ་གསལ་ལྡན་ཞེས་པ་དང་བཅས་པ་འདི་ཡང་། །ལྷ་དང་བཅས་པའི་འགྲོ་བ་ཡོངས་ཀྱི་མ་འདྲིས་ངའི་མཛའ་བཤེས་ཆེན་པོ་འཕགས་པ་ཕྱག་ན་པདྨ་ཉིད་གདུལ་བྱའི་སྣང་དོར་གསུམ་ལྡན་རྡོ་རྗེ་འཛིན་པའི་སྐུར་བཞེངས་པ་
དོན་གྱི་སླད་དུ་མཚན་ནས་སྨོས་ཏ། རྒྱལ་བའི་དབང་པོ་ཐམས་ཅད་མཁྱེན་པ་ཆེན་པོ་ངག་དབང་བློ་བཟང་རྒྱ་མཚོ་འཇིགས་མེད་གོ་ཆ་ཐུབ་བསྟན་ལང་ཚོའི་སྡེས་གཞུང་འདི་ལ་ལྷ་མཐོང་ལོ་ཙཱ་བའི་ཕྱེད་འགྱུར་ཙམ་གྱི་ལེགས་པོ་ཞིག་ཡོད་ཚོད་དུ་འདུག་པ་དེང་སང་དཔེ་རྒྱུན་དཀོན་ཞིང་ཕྱིས་སུ་བསྒྱུར་