ས་

སམ་སོར་ལ་སོགས་པ་བདུན་འཕྲེད་ཀྱི་ཨ་དྷྭའོ། །བྲྀཏྟ་བཅུ་དྲུག་པོ་དེ་རྣམས་གཉིས་ཀྱིས་བསྒྱུར་བ་ལ་གཅིག་དམན་པ་རྣམས་སུམ་ཅུ་སོ་གཅིག་ཏུ་འགྱུར་རོ། །དེའི་ཕྱིར་ནས་སམ་སོར་ལ་སོགས་པ་སུམ་ཅུ་སོ་གཅིག་འོག་གི་ཨ་དྷྭའོ། །དེ་ལྟར་ནི་ལྕི་བ་རྣམས་ཀྱིས་ཇི་སྙེད་པ་དེ་སྙེད་དུ་ཡང་བ་རྣམས་ཀྱིས་བརྟག་པར་
བྱའོ། །རི་མོ་རྣམས་ཀྱི་ཇི་སྙེད་པ་དེ་སྙེད་ཉིད་དུ་དེའི་བར་རྣམས་ཀྱིའོ། །པྲཱསྟཱ་ར་དང་ནཥྚ་ཨུདྡེཥྚ། །ཡང་བའི་བྱ་བ་གྲངས་དང་ཨ་དྷྭ་སྟེ། དེ་ལྟར་དྲུག་པོ་དེ་རྣམས་རིམ་པ་བཞིན། །བྲྀཏྟ་རྣམས་ལ་རྟོགས་བྱེད་རྣམས་ཡིན་ནོ། །པྲཱསྟཱ་ར་ལ་སོགས་པ་དྲུག་མཉམ་པའི་བྲྀཏྟ་རྣམས་ལ་རྟོགས་བྱེད་ཡིན་ཏེ། ཕྱེད་མཉམ་པ་ལ་མ་ཡིན་ཞིང་།
མི་མཉམ་པ་ལ་མ་ཡིན་ལ། ཛཱ་ཏི་རྣམས་ལའང་མི་རིགས་པའི་ཕྱིར་རོ། །ཇི་ལྟར་དེ་རྣམས་རྟོགས་བྱེད་ཡིན་ཞེ་ན། འདི་རྣམས་ཀྱི་གང་ལས་མ་རྟོགས་པའི་ཁྱད་པར་ཉུང་དུས་རྟོགས་པར་བྱེད་ཅིང་། བསྟན་བཅོས་མཛད་པ་རྣམས་ཀྱི་ཡང་མཁྱེན་པ་ཕུལ་དུ་བྱུང་བ་ཡང་དག་པར་རྟོགས་པར་འགྱུར་ཏེ། སྒྲ་གཅན་སྤྱོད་པ་ལ་སོགས་པ་བརྩིས་
པས་སྐར་རྩིས་པ་ལ་བཞིན་ནོ། །མཉམ་པའི་བྲྀཏྟ་རྣམས་ཀྱི་པྲཱསྟཱ་ར་མཐའ་དག་ལ་རྟོགས་བྱེད་དྲུག་རྣམས་བཤད་ཟིན་ཏོ། །བྲྀཏྟ་འམ། ཛཱ་ཏི་རེ་རེ་ལ། ལྕི་བ་དང་། ཡང་བ་དང་། ཡི་གེ་དང་ཕྱི་མོ་རྣམས་ཀྱི་གྲངས་ཤེས་པ་བརྗོད་པར་བྱའོ། །དེ་ལ་དཔེར་བརྗོད་པ་ནི་ཚིགས་སུ་བཅད་པ་གཉིས་པོ་འདི་དག་གོ། །གང་ཞིག་མཆོག་དང་གང་ཞིག་
དམ་པའི་དོན། །མ་ལུས་དོན་དམ་ལམ་འབྲས་རྟོགས་གྱུར་ཅིང་། །སྐྱེ་བོ་གང་ཡང་དེར་ནི་བསྐྱེད་མཛད་པ། །སངས་རྒྱས་ཆོས་ཚོགས་དེ་རྣམས་རྒྱལ་གྱུར་ཅིང་། །ཡཿཔ་ར་མཿཔ་ར་མཱརྠོ་ཡ་ད་ཁི་ལ་པ་ར་མཱརྠ་ག་ཏི་ཕ་ལཾ་བརྟྨེ། ཏཛྫ་ནི་ཏོ་ཡཤྩ་ཛ་ནོ་ཛ་ཡནྟི་ཏེ་བུདྡྷ་དྷརྨྨ་ག་ཎཿ། རྒྱལ་ཆོས་ནད་ལས་རྒྱལ་བ་རྒྱལ་གྱུར་ཅིག །དེ་ཡི་ལྷན་ཅིག་
སྤྱོད་མ་ཤེས་རབ་ཀྱང་། །གཉིས་ལ་ལྷག་མོས་ས་བོན་ལས་བྱུང་བ། །ལུས་ཅན་འཕགས་པའི་ཚོགས་རྣམས་རྒྱལ་གྱུར་ཅིག །ཛ་ཡ་ཏི་ཛི་ནོ་དྷརྨྨཱ་མོ་ཛ་ཡ་ཏི་ཕྲཛྙཱ་ཙ་ས་ཧ་ཙ་རཱི་ཏ་སྱ། ཨུ་པ་ཡཱ་དི་མུཀྟི་ནཱི་ཛ་པྲ་ས་ཝ་ཏ་ནཱུ་ཛ་ཡ་ཏི་ཙཱརྱ་ག་ཎཿ། འདིར་ཕྱི་མོ་རྣམས་ལྔ་བཅུ་རྩ་བདུན་ནོ། །ཡི་གེ་རྣམས་བཞི་བཅུའོ། །ལྕི་བ་རྣམས་བཅུ་བདུན་ནོ། །
ཡང་བ་རྣམས་ཉི་ཤུ་རྩ་གསུམ་མོ། །གྲངས་གཉིས་གཉིས་དག་བསྟན་ནས། ཇི་ལྟར་རིགས་པར་ཅིག་ཤོས་རྣམས་གསལ་བར་བྱ་བ་ཡིན་པས་དེ་དང་དེ་རྣམས་ནི་འོག་དང་སྟེང་དུ་བཀོད་པའི་ལས་ཀྱི་མཐའ་ལ་བལྟ་བར་བྱའོ། །ཡང་བ་རྣམས་ཀྱི་ཡི་གེ་དོར། །ཕྱི་མོའི་ཡང་བ་དོར་འདབ་མའང་། །ཡི་གེ་དོར་བའི་ཕྱི་མོ་ཡང་། །དེ་རྣམས་ཇི་སྙེ