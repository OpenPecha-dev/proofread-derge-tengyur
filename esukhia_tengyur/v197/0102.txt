རྟེན་དུ་གྱུར་པའི་དངོས་ངོ་དག་ལའོ། །རྣམ་དབྱེ་ལྷག་མ་གཉིས་པ་ལ་སོགས་པ་རྣམས་ནི་རིམ་པ་ལྟར་བྱ་བའི་ལས་ལ་སོགས་པ་དེ་རྣམས་ཀྱི་དོན་ལ་འཇུག་གོ། །སྨྲས་པ། ཀརྟ་ཀརྨ་ཙ་ཀ་ར་ཎཾ་སཾ་པྲ་དཱ་ཏ་ཐཻ་བ་ཙ། །ཨ་པཱ་དཱ་ནཱ་དྷི་ཀ་ར་ཎ་མི་ཏྱཱ་ཧུ་ཀཱ་ར་ཀཱ་ནི་ཥཊྲ། །བྱེད་
པ་པོ་དང་ལས་དང་བྱེད་པ་དང་། །ཡང་དག་རབ་ཏུ་སྦྱིན་དང་དེ་བཞིན་འདི། །ངེས་པར་སྦྱིན་དང་ལྷག་པར་བྱེད་པ་དང་། །བྱེད་ཅན་དྲུག་པོ་འདིར་ནི་བཤད་པར་བྱ། །དེ་ཡང་རྣམ་དབྱེ་བདུན་ལས་དྲུག་པ་ནི་འབྲེལ་བའི་དོན་སྟོན་བྱེད་ཡིན་པས་བྱེད་ཅན་དུ་མི་འགྲོ་ལ། བྱེད་ཅན་
དྲུག་ནི། །བྱེད་པོ་ངོ་བོ་ཙམ་བརྗོད་པའི་དོན་ལ་དང་པོ། བྱ་བའི་ལས་ཀྱི་དོན་ལ་གཉིས་པ། བྱེད་པའི་དོན་ལ་གསུམ་པ། ཡང་དག་པར་རབ་ཏུ་སྦྱིན་པ་སྟེ་དེའི་ཆེད་དུ་ཡོད་ངེས་དང་འགྲུབ་ངེས་པའི་དོན་ལ་བཞི་པ། ངེས་པར་ཀུན་སྦྱིན་པ་སྟེ་དེ་ལ་བྱུང་བའམ་འབྱུང་བཞིན་པའམ་
འབྱུང་དུ་ངེས་པའི་དོན་ལ་ལྔ་པ། ལྷག་པར་བྱེད་པ་སྟེ་ཆོས་དེ་ལ་བྱ་བ་བྱེད་པའི་རྩ་བའི་གཞིར་ཕྱ་གྱུར་པའི་དོན་ལ་བདུན་པ་རྣམས་འཇུག་ལ། དང་པོ་སོང་ནས། ༈ །གཉིས་པ་ལས་ཀྱི་དོན་ལ་ཡང་དབྱེ་བ་བཞི་སྟེ། བསྐྱེད་པའི་ལས་དང་། འོང་བའི་ལས་དང་། འདུ་བྱེད་པའི་ལས་དང་།
རྣམ་པར་འགྱུར་བའི་ལས་དང་བཞི་རུ་ཡོད་པ་ལས། ལས་དེ་ལ་ཞུགས་ནི་ཞུགས། ཟིན་ནི་མ་ཟིན། རྗེས་སུ་འགྲུབ་ནི་འགྲུབ་ངེས་པ་དེ་བསྐྱེད་པའི་ལས། ལས་གང་ཟིན་ཅིག་གྲུབ་པ་དེ་འོང་བའི་ལས། ས་བོན་འདེབས་པ་སོགས་རྒྱུ་བསྒྲུབ་པ་དང་། དེ་ལས་འཕེལ་བ་དང་།
ཡོན་ཏན་དང་། སྐྱོན་དག་པར་བྱེད་པ་སོགས་འདུ་བྱེད་པའི་ལས་དང་། དུས་སྔ་མའི་གནས་སྐབས་ཀྱི་དུ་མཚན་ཉིད་བཏང་ནས་སླར་གནས་སྐབས་གཞན་གྱི་མཚན་ཉིད་ལེན་པ་ནི་རྣམ་པར་འགྱུར་བའི་ལས་ཏེ། རིམ་པ་བཞིན་དཔེར་བརྗོད་ན། ཀ་ཊཾ་ཨམྲ ཀ་རོ་ཏི་ཀཱ་རུ་ཀོ་རཱུ་ཨམྲ པཾ་པ་ཤྱ་ཏི་ཙཀྵུ་
ཥཱཿ །ཨམྲ། རཱ་ཛྱཾ་པྲཱབྣོ་ཏི་དྷརྨིཥྛ་སོ་མཾ ཨམྲ སུ་ནོ་ཏི་སོ་མ་པཱཿ བསྐྱེད་པའི་ལས། རྩྭ་ལ་ལྷས་མ་བྱེད་དོ་རྩྭ་ལས་མཁན། །འོང་བའི་ལས། གཟུགས་ལ་བལྟ་བར་བྱས་སོ་མིག་ཅན་རྣམས། །འདུ་བྱེད་པའི་ལས་ཀྱི་དཔེ། རྒྱལ་སྲིད་རབ་ཏུ་ཐོབ་པོ་ཆོས་ལྡན་པ། །རྣམ་པར་འགྱུར་བའི་ལས་ཀྱི་དཔེའོ། །ཞི་བ་བཅད་