གི་ངོ་བོ་ཉིད་དགག་པར་བྱས་ཟིན་པས་ཞེས་བྱ་བའི་ཐ་ཚིག་གོ། །དེའི་ཕྱིར། རང་བྱུང་མིན་ལས་འབྲས་བུ་གང་། །དེ་ནི་ཇི་ལྟར་རྐྱེན་ལས་བྱུང་། །ཞེས་བྱ་བ་གསུངས་ཏེ། རྐྱེན་ཁུ་ཆུ་དང་ཁྲག་ལ་སོགས་པ་རང་ལས་བྱུང་བ་མ་ཡིན་པ་རྣམས་ལས་འབྲས་བུ་མིག་ལ་སོགས་པ་གང་
བྱུང་བ་དེ་དག་ཇི་ལྟར་རྐྱེན་ལས་བྱུང་བ་ཡིན་པར་ཁྱེད་ཀྱིས་བརྗོད་པར་ནུས་ཏེ་མི་ནུས་སོ་ཞེས་བྱ་བའི་ཐ་ཚིག་གོ། །དོན་དེ་ཉིད་བསྟན་པའི་ཕྱིར། དོན་དམ་པར་འབྲས་བུ་རྐྱེན་ལས་བྱུང་བ་མ་ཡིན་ནོ་ཞེས་བྱ་བའི་ཚིག་གི་དོན་ཏོ་ཞེས་བྱ་བ་སྨྲས་ཏེ། དོན་དམ་པར་འབྲས་བུ་མིག་ལ་སོགས་པ་པ་དག་རྐྱེན་ཁུ་ཆུ་དང་ཁྲག་ལ་
སོགས་པ་ལས་གྱུར་པ་མ་ཡིན་ནོ་ཞེས་བྱ་བའི་ཚིག་གི་དོན་ཏེ། ཚིག་ལེའུར་བྱས་པ་དེའི་དོན་དེ་ཡིན་ནོ་ཞེས་བྱ་བའི་ཐ་ཚིག་གོ། །དོན་དེ་གསལ་བར་བྱ་བའི་ཤེས་པར་བྱེད་པ་བསྟན་པའི་ཕྱིར། དཔེར་ན་གལ་ཏེ་དེ་བྷ་ར་ཏ་གཞོན་ནུ་ནས་ཚངས་པར་སྤྱོད་པ་ཡིན་ནོ། །བྷ་ར་ཏ་ཇི་ལྟར་དེའི་བུ་ཡིན་ཞེས་ཟེར་བ་ལྟ་བུ་སྟེ་
ཞེས་བྱ་བ་སྨྲས་ཏེ། འགའ་ཞིག་གིས་དེ་བྷ་ར་ཏ་གཞོན་ནུ་ནས་ཚངས་པར་སྤྱོད་པ་དེའི་བུ་ནི་བྷ་ར་ཏ་ཡིན་ནོ་ཞེས་བྱ་བ་སྨྲས་པ་ན་གཞན་ཞིག་ན་རེ། གལ་ཏེ་དེ་བྷ་ར་ཏ་གཞོན་ནུ་ནས་ཚངས་པར་སྤྱོད་པ་ཡིན་ན། བྷ་ར་ཏ་ཇི་ལྟར་དེའི་བུ་ཡིན་ཞེས་ཟེར་བ་ལྟ་བུར་འགྱུར་རོ། །འདི་སྐད་བསྟན་ཏེ། དཔེར་ན་དེ་བྷ་ར་
ཏ་གཞོན་ནུ་ནས་ཚངས་པར་སྤྱོད་པ་ཉིད་ཀྱིས་བྷ་ར་ཏ་དེའི་བུ་ཡིན་པ་དེ་ཉིད་བསྩལ་བ་དེ་བཞིན་དུ་རྐྱེན་རྣམས་རྐྱེན་ཉིད་ཀྱི་ངོ་བོ་ཉིད་མ་ཡིན་<པི་,པ་>ཉིད་ཀྱིས་ཀྱང་དེ་དག་གིས་བསྐྱེད་པའི་འབྲས་བུ་རྐྱེན་དེ་དག་ལས་བྱུང་བ་ཉིད་དང་། རྐྱེན་དེ་དག་ལས་གྱུར་པ་ཉིད་བསྩལ་བར་ཤེས་པར་བྱའོ། །སྒྱུ་མ་མཁན་གྱིས་སྤྲུལ་པའི་འཇིམ་པའི་གོང་བུ་འཇིམ་
པ་དེའི་ངོ་བོ་ཉིད་ཀྱིས་སྟོང་པ་ལས་སྐྱེས་པའི་བུམ་པ་ནི་མཁས་པ་རྣམས་ཀྱིས་ཐ་སྙད་དུ་ཡང་འཇིམ་པ་དེ་ལས་གྱུར་པ་ཡིན་ནོ་ཞེས་རྟོགས་པར་མི་བཟོད་པས་ཞེས་བྱ་བས་ནི་འདི་སྐད་བསྟན་ཏེ། ཇི་ལྟར་ཁོ་བོའི་ཕྱོགས་ལ་འཇིམ་པ་ལ་སོགས་པ་རྒྱུའི་དངོས་པོ་ཐམས་ཅད་དང་། བུམ་པ་ལ་སོགས་པ་འབྲས་བུའི་
དངོས་པོ་ཐམས་ཅད་རྒྱུ་དང་རྐྱེན་ལས་བྱུང་བའི་ཕྱིར། ངོ་བོ་ཉིད་ཀྱིས་སྟོང་པས་དེའི་ཕྱིར་ཁྱེད་ཀྱིས་ནང་གི་དངོས་པོ་རྣམས་ཀྱི་རྐྱེན་རྣམས་དོན་དམ་པར་ཡོད་པ་ཁོ་ནར་གཟུང་སྟེ། དེ་དག་ལས་བྱུང་བའི་ཕྱིར་དཔེར་ན་བུམ་པ་བཞིན་ནོ་ཞེས་གང་སྨྲས་པས་དཔེར་ན་བུམ་པ་ནི་རྐྱེན་འཇིམ་པ་ལ་སོགས་པ་དེ་དག་ལས་