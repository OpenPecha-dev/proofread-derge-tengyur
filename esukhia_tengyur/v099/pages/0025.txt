ཕྱིར་བསྐལ་པ་བྱེ་བ་ཁྲག་ཁྲིག་འབུམ་ཕྲག་དཔག་ཏུ་མེད་པར་ཞེས་བྱ་བ་སྨྲས་ཏེ། བསྐལ་པ་གྲངས་མེད་པ་གསུམ་དུའོ། །དུས་ཇི་སྲིད་དུ་སངས་རྒྱས་བཅོམ་ལྡན་འདས་ཀྱི་རྒྱུ་ཅི་ཞིག་མངོན་པར་སྒྲུབ་པར་མཛད་ཅེ་ན། ཅིའི་ཕྱིར་བསོད་ནམས་དང་ཡེ་ཤེས་ཀྱི་ཚོགས་གཞལ་
དུ་མེད་པ་ཞེས་བྱ་བ་སྨྲས་སོ། །དེ་ལ་བསོད་ནམས་ཀྱི་ཚོགས་ཞེས་བྱ་བ་ནི་སྦྱིན་པ་དང་། ཚུལ་ཁྲིམས་དང་། བཟོད་པའི་ཕ་རོལ་ཏུ་ཕྱིན་པ་གསུམ་པོ་དག་གོ། །ཡེ་ཤེས་ཀྱི་ཚོགས་ཞེས་བྱ་བ་ནི། བསམ་གཏན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་གཉིས་སོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་
ནི་ཚོགས་གཉི་གའི་བདག་ཉིད་དེ་ཚོགས་གཉི་ག་ལ་ཡང་བརྩོན་པ་ཡོད་པའི་ཕྱིར་རོ། །ཡང་ན་གང་གི་ཚེ་ཕ་རོལ་ཏུ་ཕྱིན་པ་ཐམས་ཅད་གཞན་དག་ལ་སྟོན་པར་བྱེད་པ་དེའི་ཚེ་ན་ནི་ཐམས་ཅད་ཀྱང་ཆོས་སྦྱིན་པའི་མཚན་ཉིད་ཀྱི་བསོད་ནམས་ཀྱི་ཚོགས་ཡིན་ལ། གང་གི་ཚེ་ཕ་རོལ་ཏུ་ཕྱིན་པ་ཐམས་
ཅད་སྦྱིན་པར་བྱ་བ་དང་། སྦྱིན་པ་པོ་དང་། ལེན་པ་པོ་ལ་སོགས་པ་མི་དམིགས་པའི་རྣམ་པས་སྒོམ་པར་བྱེད་པ། དེའི་ཚེ་ན་ནི་ཐམས་ཅད་ཀྱང་འཁོར་གསུམ་ཡོངས་སུ་དག་པའི་མཚན་ཉིད་ཀྱི་ཡེ་ཤེས་ཀྱི་ཚོགས་ཡིན་ནོ། །ཚོགས་ཞེས་བྱ་བ་ནི་ཚོགས་པ་སྟེ། ཕུང་པོ་ཞེས་བྱ་བའི་ཐ་ཚིག་གོ། །
གཞལ་དུ་མེད་པ་ཞེས་བྱ་བ་ནི་གཞལ་གྱིས་མི་ལང་བས་གཞལ་དུ་མེད་པ་སྟེ། བསོད་ནམས་ཀྱི་ཚོགས་ཀྱང་གཞལ་དུ་མེད་པ་དང་། ཡེ་ཤེས་ཀྱི་ཚོགས་ཀྱང་གཞལ་དུ་མེད་པ་ཡིན་ནོ། །ཁུར་ཞེས་བྱ་བ་ནི་བསོད་ནམས་དང་ཡེ་ཤེས་ཀྱི་ཚོགས་གཞལ་དུ་མེད་པ་དེ་ཉིད་ཁུར་ཡིན་ཏེ། རང་གི་དོན་ལྷུར་
ལེན་པ་རྣམས་ཀྱིས་བཀུར་བར་དཀའ་བའི་ཕྱིར་རོ། །བཞེས་པར་མཛད་ཅེས་བྱ་བ་ནི་ཁུར་དེ་བསྣམས་པར་མཛད་པ་སྟེ། སྒྲུབ་པར་མཛད་ཅེས་བྱ་བའི་ཐ་ཚིག་གོ། །པ་ན་ཞེས་བྱ་བའི་སྒྲ་ནི་དེ་ལྟར་ཁུར་བཞེས་པར་མཛད་པའི་ཚེ་ན་ཞེས་བྱ་བའི་དོན་ཏེ། དེའི་ཚེ་ན་ཐུགས་རང་གི་སྲོག་དང་འབྲལ་བའི་སྡུག་
བསྔལ་གྱིས་ཀྱང་ཡོངས་སུ་སྐྱོ་བ་མི་མངའ་བས་འཇིག་རྟེན་ལ་གཟིགས་ནས་ཞེས་བྱ་བར་སྦྱར་རོ། །ཅིའི་ཕྱིར་བྱང་ཆུབ་སེམས་དཔའི་ཐུགས་བདོག་པ་ཐམས་ཅད་དང་། སྲས་སྡུག་པ་ལ་སོགས་པ་ཡོངས་སུ་གཏོང་བའི་སྡུག་བསྔལ་གྱིས་ཡོངས་སུ་མི་སྐྱོ་ཞེ་ན། དེའི་ཕྱིར་གཞན་ལ་ཕན་པ་སྐྱེ་བ་དང་རྗེས་