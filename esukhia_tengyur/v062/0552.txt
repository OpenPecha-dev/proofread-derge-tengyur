ཧཱུཾ། ལག་པ་གཡོན་པ་སྐེད་པར་བཀོད་ནས་གཡས་པ་རིན་པོ་ཆེའི་ཁུ་ཚུར་རོ། །ཨོཾ་བཛྲཱཾ་ཀུ་ཤ་ཛཿམཛུབ་མོ་ལྕགས་ཀྱུ་བཅིངས་ནས་མཐེབ་ཆུང་ལྕགས་ཀྱུ་ཆེན་པོའོ། །ཨོཾ་བཛྲ་པཱ་ཤ་ཧཱུཾ། ལག་པ་མདུད་པའོ། །ཨོཾ་བཛྲ་སྥོ་ཊ་བཾ། གྲི་གུག་རྩེ་མོ་དག་གིས་སོ། །ཨོཾ་བཛྲཱ་བེ་ཤ་ཧོཿརྒྱབ་དག་
ནས་ཀྱང་བསྡམ་པར་བྱའོ་ཞེས་པའི་ལས་ཀྱི་ཕྱག་རྒྱའོ། །དེའི་རྗེས་ལ་རང་གི་སྙིང་གར་ཡེ་ཤེས་སེམས་དཔའ་རྡོ་རྗེ་བསྒོམས་ནས་རྡོ་རྗེ་དང་རྡོ་རྗེ་དྲིལ་བུ་དང་བཅས་པའི་ཕྱག་རྒྱ་ཆེན་པོས་བཅིང་བར་བྱའོ། །བཛྲ་དྷཱ་ཏུ་ར་ཧཾ། ཇི་ལྟར་གསུངས་པའི་བྱང་ཆུབ་མཆོག་གོ། །བཛྲ་སཏྭོ྅ཧཾ། ལག་པ་གཡོན་
པ་པང་དུ་བཞག་ནས་གཡས་པས་ས་གནོན་ནོ། །རཏྣ་བཛྲོ྅ཧཾ། དེ་ལྟ་བུ་ཉིད་ལ་གཡས་པས་མཆོག་སྦྱིན་ནོ། །དྷརྨྨ་བཛྲོ྅ཧཾ། ཏིང་ངེ་འཛིན་མཆོག་གོ། །ཀརྨྨ་བཛྲོ྅ཧཾ། དེ་ལྟ་བུ་ཉིད་ལ་གཡས་པས་མི་འཇིགས་པའོ། །བཛྲ་སཏྭ་ཧཾ། འགྱིང་བ་དང་བཅས་པས་རྡོ་རྗེ་འགུགས་
པའོ། །བཛྲ་རཱ་ཛོ྅ཧཾ། རྡོ་རྗེ་ལྕགས་ཀྱུས་འགུགས་པར་བྱེད་པའོ། །བཛྲ་རཱ་གོ྅ཧཾ། རྡོ་རྗེ་མདའ་ཡང་དག་པར་འཛིན་པའོ། །བཛྲ་སཱ་དྷུ་ར་ཧཾ། མཉེས་པ་དང་བཅས་པས་ལེགས་པར་བྱེད་པ་རབ་ཏུ་སྦྱོར་བས་དེ་བཞིན་གཤེགས་པ་ཐམས་ཅད་མཉེས་པར་བྱེད་པའོ། །བཛྲ་གརྦྷོ྅ཧཾ། གཡས་
ཀྱི་རྡོ་རྗེ་ཁུ་ཚུར་དབང་བསྐུར་བའི་གནས་སུ་འཛིན་པའོ། །བཛྲ་པྲ་བྷོ྅ཧཾ། རྡོ་རྗེ་ཉི་མའི་དཀྱིལ་འཁོར་གྱིས་དེ་བཞིན་གཤེགས་པ་ཐམས་ཅད་རབ་ཏུ་གསལ་བར་མཛད་པའོ། །བཛྲ་ཡཥྚི་ར་ཧཾ། ཡིད་བཞིན་གྱི་ནོར་བུའི་རྒྱལ་མཚན་གྱིས་སྦྱིན་པའི་ཕ་རོལ་ཏུ་ཕྱིན་པ་ལས་ངེས་པར་སྦྱོར་བར་བྱེད་པའོ། །
བཛྲ་པྲི་ཏིར་ཧཾ། རྡོ་རྗེའི་སྡིགས་མཛུབ་རབ་ཏུ་འགུགས་པར་བྱེད་པའོ། །བཛྲ་ནྲེ་ཏྲོ་ཧཾ། ལག་པ་གཡོན་པས་ལེན་ཞིང་གཡས་པས་འགྱིང་བ་དང་བཅས་པས་པདྨ་རྣམ་པར་རྒྱས་པར་བྱེད་པའོ། །བཛྲ་བུ་དྷ་ར་ཧཾ། ཤེས་རབ་ཀྱི་པུསྟི་དང་བཅས་པའི་ཁུ་ཚུར་གཡོན་པ་སྙིང་གར་བྱས་ནས་གཡས་
པས་རལ་གྲི་འཛིན་པར་བྱེད་པའོ། །བཛྲ་མཎྜོ྅ཧཾ། ལག་པ་གཡས་པའི་གུང་མོའི་སོར་མོས་འཁོར་ལོ་རྩིབས་བརྒྱད་པ་སྐོར་བར་བྱེད་པའོ། །བཛྲ་བཱ་ཙོ་ཧཾ། རྡོ་རྗེའི་ལྕེ་ཡང་དག་པའི་གནས་སུ་བྱེད་པའོ། །བཛྲ་བི་ཤྭ་ཧཾ། གཡོན་པ་དཀུར་བརྟེན་ནས་གཡས་པས་སྣ་ཚོགས་རྡོ་