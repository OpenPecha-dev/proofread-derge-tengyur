མུཎྜཱི་སུ་ར་ལོ་ཀ་ཨ་བ་ཏ་ར་ཨ་བ་ཏ་ར་ཤཱི་གྷྲཾ་ཧཱུཾ་ཕཊ་སྭཱ་ཧཱ། སྤྱན་དྲང་བའོ། །ཨོཾ་ཕེཾ་ཕཊ་ཙཱ་མཎྜཱ་ཡེ་ན་མཿསྭཱ་ཧཱ། རྩ་བའི་སྔགས་སོ། །ཨོཾ་ཧཱུཾ་ཀཱ་ལ་ཙཎྜེ་སྭཱ་ཧཱ། འཇིགས་བྱེད་ཀྱིའོ། །ལྷག་མ་རྣམས་ནི་སྔོན་མ་བཞིན་ནོ། །དབང་ལྡན་དུ་བཀྲ་ཤིས་ཆེན་མོ་དཀར་མོའོ། །ཤ་ཡིག་གི་ས་
བོན་ལས་འཇིགས་པར་བྱེད་པའི་འཇིགས་བྱེད་དེ་དམར་སྐྱའོ། །ཙ་རི་ཏྲའི་ཞིང་ངོ་། །ནྱ་གྲོ་དྷའི་ཤིང་དང་། དབང་ཕྱུག་དང་ཀླུའི་རྒྱལ་པོ་འཇོག་པོ་དམར་པོའོ། །ཚེས་བརྒྱད་དམ་གནམ་སྟོང་ལ་གཟའ་ཐམས་ཅད་ལ་མཆོད་པ་བྱའོ། །གཏོར་མ་ནི་ཁ་དོག་ཐམས་ཅད་པའོ། །ཨོཾ་ཧྲཱིཾ་ཤྲཱིཾ་ཧཱུཾ་ཨཿ
ཙ་རིཏྲ་ཡ་བིགྷྣཱཾ་བི་ནཱ་ཤཱ་ཡ་ཕཊ་སྭཱ་ཧཱ། ཞིང་སྐྱོང་གིའོ། །ཨོཾ་ཤ་མ་ཧཱ་ལཀྵི་སུ་ར་ལོ་ཀཾ་ཨ་བ་ཏ་ར་ཨ་བ་ཏ་ར་ཤཱི་གྷྲཾ་ཧཱུཾ་ཕཊ་སྭཱ་ཧཱ། སྤྱན་དྲང་བའོ། །ཨོཾ་ཕེཾ་ཕཊ་མ་ཧཱ་ལཀྵི་ན་མཿསྭཱ་ཧཱ། རྩ་བའི་སྔགས་སོ། །ཨོཾ་ཧཱུཾ་ཨ་གྲ་ཙཎྜེ་སྭཱ་ཧཱ། འཇིགས་བྱེད་ཀྱིའོ། །ལྷག་མ་རྣམས་ནི་སྔོན་མ་བཞིན་དུའོ། །དེ་ནས་
དགེ་བའི་གཟའ་ཉེ་བར་མཚོན་ཏེ་ཚེས་གྲངས་དང་། རྒྱུ་སྐར་དང་ཡུད་ཙམ་བཟང་པོ་ལ་མེ་ཐབ་ཀྱི་རྡུལ་ཚོན་དང་སྟེགས་བུ་དང་། དབང་པོ་ལ་སོགས་པའི་འཇིག་རྟེན་སྐྱོང་བ་རྣམས་ཀྱི་བུམ་པ་འཇོག་པའི་སྟེགས་སུ་ཕྱི་རོལ་དུ་གཏོར་མ་འཇོག་པའི་སྟེགས་བུ་རྣམས་ཀྱང་བྱའོ། །དེ་ལ་རྡུལ་
ཚོན་གྱི་སྟེགས་བུ་ནི། མཐེབ་ཆུང་གི་ཚད་ཀྱི་ཁྲུ་དྲུག་བྱའོ། །འདི་མི་དམའ་བར་བྱ་ཞིང་འདི་ལྷག་པས་དཀྱིལ་འཁོར་གྱི་རྗེས་སུ་འབྲངས་པས་འཕེལ་ལོ། །ཁྲུ་གང་གི་ཚད་ཀྱིས་འཇིག་རྟེན་སྐྱོང་བ་རྣམས་ཀྱི་བུམ་པའི་སྟེགས་བུའོ། །དེའི་ཚད་ཀྱི་ཕྱི་རོལ་དུ་གཏོར་མའི་སྟེགས་བུ་
བཅུ་བཞིའོ། །དཀྱིལ་འཁོར་གྱི་ཁང་པ་ལས་ཤར་ཕྱོགས་སུ་དབང་ལྡན་གྱི་མཚམས་སུ་ཁྲུས་ཀྱི་སྟེགས་བུ་ཁྲུ་བཞི་པའི་ཚད་ལ་དེའི་ཆ་ཕྱེད་ཀྱི་སྟེང་དུ་མཐོ་བར་བྱའོ། །བུམ་པ་སོ་སོ་ལ་མེ་ཏོག་དང་གཏོར་མ་དང་གདུགས་དང་དངུལ་གྱི་མིག་ཟུང་དང་གསེར་གྱི་ཐིག་
ལེ་དང་། མཚན་མ་རྣམས་དང་། གོས་དང་རིན་པོ་ཆེའི་ཐུམ་བུ་དང་། གོ་ཡུ་དང་། འབྲུ་ལྔ་དང་། སྨན་ལྔ་དང་། ལོ་མ་ལྔ་དང་། ཡུངས་ཀར་རྣམ་པ་ལྔའི་ཐུམ་བུ་དང་། དྲི་ལྔ་དང་། བདུད་རྩི་ལྔ་དང་། བའི་རྣམ་ལྔ་དང་། བ་དན་ལྔ་དང་། སྐུད་པ་རྣམས་སོ། །དབང་པོ་