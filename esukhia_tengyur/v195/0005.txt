པ་ན་ཚིག་གོ། །གསལ་བྱེད་དབྱངས་མེད་པ་ཕ་རོལ་གྱི་ཡི་གེར་དྲང་ངོ་། །རིམ་པ་ལས་མ་འདས་པར་ཕྲལ་བར་བྱའོ། །འཇིག་རྟེན་པའི་ཉེ་བར་སྤྱོད་པ་ལས་འཛིན་པ་གྲུབ་བོ། །ཞེས་
པ་མཚམས་སྦྱོར་ལས་རྐང་པ་དང་པོ་རྫོགས་སོ།། །།མཚུངས་པ་འདྲ་བའི་ཡི་གེ་ལ་རིང་པོར་འགྱུར་ཏེ་ཕ་རོལའང་དབྱིའོ། །ཨའི་ཡི་གེ་ཨིའི་ཡི་གེ་ལ་ཨེའོ། །ཨུའི་ཡི་གེ་ལ་ཨོའོ། །
རྀའི་ཡི་གེ་ལ་ཨརའོ། །ལྀའི་ཡི་གེ་ལ་ཨ་ལའོ། །ཨེ་ཡིག་ལ་ཨཻ་སྟེ་ཨཻ་ཡིག་ལའང་ངོ་། །ཨོ་ཡིག་ལ་ཨཽ་སྟེ་ཨཽ་ཡིག་ལའང་ངོ་། །ཨིའི་ཡི་གེ་འདྲ་བའི་ཡི་གེ་མ་ཡིན་པ་ལ་ཡ་སྟེ་ཕ་རོལ་དབྱི་བའང་
མ་ཡིན་ནོ། །ཨུའི་ཡི་གེ་ཝའོ། །རྀའི་ཡི་གེ་རའོ། །ལྀའི་ཡི་གེ་ལའོ། །ཨེ་ཨ་ཡའོ། །ཨཻ་ཨཱ་ཡའོ། །ཨོ་ཨ་ཝའོ། །ཨཽ་ཨཱ་ཝའོ། །ཨ་ཡ་ལ་སོགས་པ་རྣམས་ཀྱི་ཡ་ཝ་དབྱི་བ་ཚིག་
མཐའ་ལ་སྟེ་ཡང་ན་མ་ཡིན་ཞིང་ཕྱིས་པ་ལ་ནི་རང་བཞིན་ནོ། །ཚིག་མཐར་ཨེཏ་ཨོཏ་ལས་ཕ་རོལ་གྱི་ཨ་ཡིག་དབྱིའོ། །གསལ་བྱེད་ལ་དབྱངས་རྣམས་མཚམས་སྦྱོར་མི་བྱའོ། །ཞེས་པ་མཚམས་སྦྱོར་ལས་