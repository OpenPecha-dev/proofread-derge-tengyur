ཡོད་པ་ནི་དང་པོའོ། །གང་རྣམས་ཀྱི་དང་པོ་ཨ་ནུ་ཡིན་པ་དེ་རྣམས་ནི་ཨ་ནུ་ལ་སོགས་པ་རྣམས་སོ། །ཨ་ནུ་ལ་སོགས་པ་ཉེར་བསྒྱུར་བཅུ་གཅིག་གང་སྔར་བརྗོད་པ་དེ་རྣམས་ནི། ལས་རབ་ཏུ་བརྗོད་པར་བྱ་བའི་མིང་ཅན་དུ་འགྱུར་རོ། །ལས་རབ་ཏུ་བརྗོད་པར་བྱ་བའི་མིང་གིས་གང་དུ་དགོས་ཤེ་ན། ལས་
རབ་ཏུ་བརྗོད་པ་རྣམས་ཀྱིས་ཀྱང་ངོ་ཞེས་པ་འདི་འདོར་རོ། །བྲྀཀྵཾ་བྲྀཀྵ་མ་ནུ་སི་ཙ་ཏི། ཕ་རོལ་གྱི་བྱ་བ་ལ་དང་པོ་རྣམ་པར་འགྱུར་བའོ། །ཕ་རོལ་གྱི་བྱ་བ་ལ་ནི་དང་པོའི་ཡི་གེ་རྣམ་པར་འགྱུར་བ་ཡིན་ཏེ། དེའི་བསྒྱུར་བར་འགྱུར་རོ་ཞེས་པའི་དོན་ཏོ། །ཨཱ་སཱི་ནཱ། ཨས་ཉེ་བར་སྡོད་པ་ལའོ། །ད་ལྟར་བ་ལ་
ཤནྟྲིང་ཞེས་པ་ཨཱ་ན་ཤའོ། །ཨན་བི་ཀ་ར་ཎ་སྟེ་ཨད་སོགས་ལས་འཇིག་གོ། །ཨཱས་ལས་དེའི་ཨཱིའོ་ཞེས་པས་ཨཱན་ཤའི་དང་པོ་ཨཱི་ཡིག་ཏུ་བསྒྱུར་བའོ། །སྔ་མའི་བྱ་བ་ལ་མཐའ་ན་ཡོད་པ་འདོད་དོ། །མཐའ་ན་ཡོད་པ་ནི་མཐར་ཡོད་དོ། །སྔ་མའི་བྱ་བ་བྱེད་པ་ལ་མཐའ་ན་ཡོད་པའི་ཡི་གེ་
རྣམ་པར་འགྱུར་བར་འདོད་དེ། ཏྱད་ལ་སོགས་པའི་མཐའི་ད་ཡིག་གི་བསྒྱུར་བར་འགྱུར་རོ་ཞེས་པའི་དོན་ཏོ། །སཿ། ཡཿ། ཏྱད་ལ་སོགས་པ་རྣམས་ཀྱི་རྣམ་དབྱེ་ལ་ཞེས་པས་མཐའི་ཨ་ཡིག་གོ། །ཁ་ཅིག་ཏུ་སྔ་མ་དང་ཕ་རོལ་དག་ཐམས་ཅད་དོ། །སྔ་མ་དང་ཕྱི་མ་ཐམས་ཅད་དག་ཁ་
ཅིག་ཏུ་རྣམ་འགྱུར་དུ་འགྱུར་གྱི་ཐམས་ཅད་དུ་མ་ཡིན་ནོ། །ཁ་ཅིག་ཏུ་སྔ་མ་ཐམས་ཅད་རྣམ་པར་འགྱུར་བ་ནི། ཨི་ཏ་ཨི་ཧ། དེ་ལ་ཨི་དམ་ཨིའོ་ཞེས་པས་ཨི་དམ་ཐམས་ཅད་ཨི་ཉིད་དོ། །ཁ་ཅིག་ཏུ་ཕྱི་མ་ཐམས་ཅད་རྣམ་པར་འགྱུར་བ་ནི། ཨཥྚ་ཏིཥྛ། ཨཥྚཽ་པ་ཤྱ། དེ་ལས་རྫས་
ཤས་དག་གི་ཨཽ་ཞེས་པས་ཛས་ཤས་ཐམས་ཅད་ཨཽ་ཉིད་དོ། །སྦྱོར་བ་སྒྲུབ་པ་ན་འབྲང་བར་བྱའོ། །སྦྱོར་བ་མདོའི་སྒྲུབ་པ་སྟེ། ངེས་པར་སྒྲུབ་པར་བྱེད་པ་གང་འདིར་མ་བརྗོད་པ་དེ་ནི་མཆོག་གི་སྦྱོར་བའི་རྗེས་སུ་འབྲང་བས་བསྟན་བཅོས་གཞན་ལ་འབྲང་བར་བྱ་སྟེ་རྗེས་སུ་འབྲང་བར་བྱའོ། །
འཇིག་རྟེན་པའི་ཉེ་བར་སྤྱོད་པ་ལས་ཞེས་པ་འདི་ཁོ་ནའི་སྤྲོས་པ་འདིའོ། །ཇོ་བོ་དྲག་འབྱོར་གྱིས་མཛད་པའི་འགྲེལ་པ་སློབ་མ་ལ་ཕན་པར་ནཱི་པ་ཏའི་སྐབས་ཏེ་དྲུག་པ་རྫོགས་སོ།། །།མཚམས་སྦྱོར་གྱི་རབ་ཏུ་བྱེད་པ་རྣམས་རྫོགས་སོ།། །།བྱིངས་དང་རྣམ་དབྱེ་བོར་བའི་