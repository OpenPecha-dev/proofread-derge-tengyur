ནི་ཅིག་ཅར་བརྗོད་པ་ཞེས་པ་དེའི་སྐྱེས་བུའོ། །འདི་ནི་ཡོངས་སུ་བཤད་པའོ། །སྐྱེས་བུ་རྣམས་ཀྱི་སྟེ་དང་པོ་དང་། དབུས་མ་དང་། ཕྱི་མ་རྣམས་ཀྱི་ཅིག་ཅར་བརྗོད་པ་ལ་སྟེ། དུས་མཚུངས་པར་བརྗོད་པར་གྱུར་པ་ན། གང་ཕ་རོལ་གྱི་སྐྱེས་བུ་དེ་ཁོ་ན་བྱིངས་ལས་འགྱུར་རོ་ཞེས་ཡོངས་
སུ་བཤད་པར་བྱའོ། །བྱིངས་ཀྱི་དོན་གཅིག་ལ་གང་གི་ཚེ་མིང་ཉེ་བར་གྱུར་པ་དང་། ཡུཥྨཏ། ཨསྨད་དག་ཀྱང་ཡིན་པ་དེའི་ཚེ། དང་པོ་དང་། དབུས་མ་དང་། ཕྱི་མ་རྣམས་ངེས་པ་མེད་པར་ཐོབ་པར་འགྱུར་རོ་ཞེས་པས་ངེས་པ་བྱའོ། །ས་ཙ། ཏྭཾ་ཙ། ཨ་ཧཾ་ཙ། པཙཱ་མཿ། འདིར་
རིམ་པས། དང་པོ་དང་། དབུས་མ་དང་། ཕྱི་མ་ཐམས་ཅད་འབྱུང་བར་འགྱུར་རོ་ཞེས་པས་མདོ་རྩོམ་པ་སྟེ་དེས་ན་ཕྱི་མ་ཁོ་ནར་འགྱུར་རོ། །ཌུ་པ་ཙ་ཥ། བརྟ་མཱ་ནཱའི་མྲས། ཨ་ན་བི། ཨའི་བ་མ་དག་ལ་རིང་པོའོ་ཞེས་པས་རིང་པོའོ། །སྐྱེས་བུ་རྣམས་ཀྱི་ཞེས་པའི་མང་པོའི་ཚིག་ནི་གཙོ་བོ་
མ་ཡིན་ཏེ། དེས་ན་འདི་ལ་ཡང་ཕ་རོལ་གྱི་སྐྱེས་བུར་འགྱུར་རོ། །པ་ཙ་ཏྭཾ་ཙ། བ་ཙ་ཐཿ། ཏྭ་ཙ་ཨ་ཧཾ་ཙ། པ་ཙཱ་བ། སྔ་མ་བཞིན་བི་ཀ་ར་ཎའི་རིང་པོའོ། །སྔར་བཤད་པ་དང་ཕྱི་མར་འཆད་པའི་ཡོངས་སུ་བཤད་པ་གྲུབ་པ་ཉིད་ཀྱི་ཕྱིར་སྦྱོར་བ་རྩོམ་པ་ནི་ཡོངས་སུ་བཤད་པ་དེ་ཁོ་ནའི་སྤྲོས་
པའི་དོན་ཏོ་ཞེས་གསུང་ངོ་། །མིང་ལ་རབ་ཏུ་སྦྱོར་བ་ལའང་དང་པོའོ། །མིང་ལ་རབ་ཏུ་སྦྱོར་བར་གྱུར་པ་ན་བྱིངས་ལས་དང་པོར་འགྱུར་རོ། །འང་གི་སྒྲ་ལས་རབ་ཏུ་སྦྱོར་བ་མ་ཡིན་པ་ན་ཡང་ངོ་། །སབ་ཙ་ཏི་ཏཽ། པ་ཙ་ཏཿ། ཏེ་པ་ཙནྟི། རབ་ཏུ་སྦྱོར་བ་མ་ཡིན་པ་ལ། པ་ཙ་ཏི། པ་ཙ་ཏཿ། པ་ཙནྟི།
ཏི། ཏས། ཨནྟི། ཨན་བི། ཨ་དང་མཚམས་སྦྱོར་གྱི་ཡི་གེ་ཞེས་པས་དབྱིའོ། །འོ་ན་རབ་ཏུ་སྨོས་པ་ཅིའི་དོན་ཡིན་ཏེ། མིང་ལ་རབ་ཏུ་སྦྱོར་བ་ལའང་དང་པོའོ་ཞེས་བྱ་བ་ན་སྦྱོར་བ་ལ་ནི་བྱིངས་དང་འབྲེལ་བཞིན་པའོ་ཞེས་པའི་དོན་རྣམ་པར་ཤེས་པས་སོ་ཞེ་ན། འདིར་བརྗོད་པར་བྱ་སྟེ།
རབ་ཏུ་ཞེས་སྨོས་པའི་རབ་ཏུ་གྱུར་པར་རྟོགས་པའི་དོན་དུའོ། །དེས་ན་རབ་ཏུ་གྱུར་པའི་གཞི་མཐུན་པ་ཉིད་ཀྱིས་གང་གི་ཚེ་མིང་བྱིངས་ཀྱི་རྣམ་པར་འབྱེད་ཅིང་དེ་དང་འབྲེལ་པ་དེའི་ཚེ་དང་པོའོ། །དེས་ན་འདིར་མི་འགྱུར་ཏེ། དེ་བ་དཏྟེ་ན་པཱུ་ཛྱ་སེ་ཏྭམ། འདིར་དེ་བ་དཏྟ་ནི། བྱེད་པ་པོ་དང་བྱིངས་ཀྱི་