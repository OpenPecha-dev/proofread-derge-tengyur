སྒྲ་གང་གིས་དང་པོ་ཥཥྛའི་སྒྲ་ཡིན་པ་དེ་ནི་ཥཥྛི་སོགས་སོ། །དེའི་ཕ་རོལ་ནི་དེའི་ཕ་རོལ་ལོ། །དེའི་ཕ་རོལ་མ་ཡིན་པ་ནི་དེའི་ཕ་རོལ་མ་ཡིན་པའོ། །ཥཥྛི་སོགས་ཀྱང་འདི་ཡིན་ལ་དེའི་ཕ་རོལ་མ་ཡིན་པ་ཡང་ཡིན་པ་ནི་ཥཥྛི་སོགས་དེའི་ཕ་རོལ་མ་ཡིན་པའོ། །ཥཥྛི་སོགས་ཀྱི་གྲངས་ཀྱི་སྒྲ་ལས་དེའི་ཕ་རོལ་
མ་ཡིན་པ་དེ་གང་གི་ཚེ་གྲངས་དེའི་ཕ་རོལ་མ་ཡིན་པར་གྱུར་པ་དེའི་ཚེ་རྫོགས་པའི་དོན་ལ་རྟག་ཏུ་ཏ་མཊ་འགྱུར་རོ། །བིཾ་ཤ་ཏི་སོགས་ལས་ཏ་མཊའོ་ཞེས་པས་རྣམ་པར་བརྟག་པ་ཐོབ་པ་ལའོ། །དྲུག་ཅུས་རྫོགས་པ་ནི་ཥཥྛི་ཏ་མཿ། སཔྟ་ཏི་ཏ་མཿ། ཨ་ཤཱི་ཏི་ཏ་མཿ། ན་ཝ་ཏི་ཏ་མཿ། དེའི་ཕ་རོལ་མ་ཡིན་
པ་ལ་ཞེས་པ་ཅི་ཞེ་ན། ཨེ་ཀ་ཥཥྛི་ཏ་མཿ། ཨེ་ཀ་ཥཥྛཿ། ཕྱོགས་གཅིག་ལ་བིཾ་ཤ་ཏི་སོགས་ལས་ཏ་མཊའོ་ཞེས་པས་ཏ་མཊའོ། །ཕྱོགས་གཅིག་ལ་གྲངས་ལས་རྫོགས་པ་ལ་ཞེས་པས་ཌའོ། །འདི་ལས་ཕྱི་མར་འཆད་པ་གང་། །རྣམ་དབྱེའི་མིང་དུ་ཤེས་བྱ་སྟེ། །དྭི་སོགས་མིན་པའི་
སརྦིའི་མིང་། །ཀིམ་པ་ཧུ་ལས་ཕ་རོལ་བཤད། །རྐྱེན་གང་རྣམས་ཀྱི་མིང་རྣམ་དབྱེ། །ཞེས་པ་ཡིན་པ་དེ་རྣམས་ནི་རྣམ་དབྱེའི་མིང་ངོ་། །དབྱངས་ཐུང་ངུའོ་ཞེས་པས་ཐུང་ངུའོ། །གང་གི་ཚོགས་ཀྱི་དང་པོ་དྭིའི་སྒྲ་ཡིན་པ་དེ་དྭི་སོགས་རྣམས་སོ། །དྭི་ལ་སོགས་པ་མ་ཡིན་པ་ནི་དྭི་སོགས་མིན་
པའོ། །ཀིམ་པ་ཧུ་ཞེས་པ་ཀུན་སྡུད་པའི་ཟླས་དབྱེ་བའོ། །འདི་ལས་ཏེ་མདོ་འདི་ལས་ཕྱི་མར་བར་མ་ཆད་དུ་ཏས་ལ་སོགས་པ་གང་ཡིན་པའི་རྐྱེན་འཆད་པར་འགྱུར་བ་དེ་རྣམས་རྣམ་དབྱེའི་མིང་ཅན་དུ་ཤེས་པར་བྱ་ཞིང་རྟོགས་པར་བྱ་སྟེ་དེའང་དྭི་སོགས་མིན་པ་སྟེ་དྭི་སོགས་སྤངས་པ་ཉིད་ལས་སོ། །
ཐམས་ཅད་པའི་མིང་ཅན་དང་ཀིམ་དང་བ་ཧུ་ལས་ཀྱང་ཕ་རོལ་དུ་འགྱུར་རོ། །དྭི་སོགས་མ་ཡིན་པ་ཞེས་པས་དགག་པ་ཐོབ་པ་ལའོ། །ཀི་མའི་སྒྲ་ཐམས་ཅད་པའི་མིང་ཅན་ལས་གཞན་དུ་ཡང་ཉེ་བར་བླང་ངོ་། །རྣམ་དབྱེའི་མིང་གིས་གང་དུ་དགོས་ཤེ་ན། ཏྱད་སོགས་རྣམས་ཀྱི་རྣམ་དབྱེ་ལ་ཨའོ་ཞེས་
པ་ལ་སོགས་རྣམས་སུའོ། །དེ་ལས། ཏ་ཏཿ། དེ་ལ། ཏ་ཏྲ། རྣམ་དབྱེའི་མིང་ཡོད་པ་ན་ཏད་སོགས་ཀྱི་ཨ་ཉིད་དོ། །ཀིམ་དང་བ་ཧུ་ལས། ཅི་ལས། ཀུ་ཏཿ། ཅི་ལ། ཀུ་ཏྲ། མང་པོ་རྣམས་ལས། བ་ཧུ་ཏྲ། དྭི་སོགས་མིན་པའི་ཞེས་པ་ཅི་ཞེ་ན།