ལ་ངེས་པར་གནས་པ་དེ་ནི་ནཻ་ཝཱ་སཿ། མ་ཐུང་ལ་གནས་པ་གང་ཡིན་པ་དེ། མཱ་ཐུ་རཿ། དེ་ལས་འོངས་པ་ལའོ། །བཅོམ་བརླག་ལས་འོངས་པ་ནི། མཱ་ཐུ་རཿ། དེར་སྐྱེས་པ་ལའོ། །བཅོམ་བརླག་ཏུ་སྐྱེས་པ་ནི། མཱ་ཐུ་རཿ། དེས་རྫོགས་པ་ལའོ། །རྒྱ་མཚོས་རྫོགས་ནི། སཱ་ག་རཿ། དེ་
བཞིན་དུ་དོན་གཞན་ལ་ཡང་སྦྱོར་བ་ཇི་ལྟ་བར་ཨཎ་བཤད་པར་བྱའོ། །དེ་ཡིས་རྩེའོ་ཡང་དག་བསྲེས། །སྒྲེལ་ལོ་སྤྱོད་འང་ཨི་ཀ་ཎ། །ཟོང་དང་བཟོ་དང་ངེས་སྦྱོར་ལས། །ཉོས་པ་སོགས་ལས་མཚོན་ལས་ཀྱང་། །གང་ལ་ངས་པར་སྦྱོར་བ་དེ་ནི་ངེས་སྦྱོར་རོ། །གསལ་བྱེད་མཐའ་ལས་ཀྱང་ངོ་
ཞེས་པས་གྷཉའོ། །དེ་ཡིས་ཞེས་པའི་ཚིག་འདི་རྩེའོ་ཡང་དག་པར་བསྲེའོ་སྒྲོལ་ལོ་སྤྱོད་དེ་ཉོས་སོ་ཉོས་པ་འདི་རྣམས་ལ་རྗེས་སུ་འབྲེལ་ལོ། །ཉོས་པ་ལ་སོགས་ལས་ཞེས་པ་ནི་བདུན་པའི་གནས་ལ་ལྔ་པའོ། །རྟགས་ལས་དེའི་རྩེའོ་དེས་ཡང་དག་པར་བསྲེའོ་དེས་སྒྲོལ་ལོ་དེས་སྤྱོད་དོ་
ཞེས་པ་འདི་རྣམས་ཀྱི་དོན་ཨི་ཀ་ཎར་འགྱུར་རོ། །ཟོང་ལས་ཏེ་འདིར་དེ་འདིའི་ཟོང་ནི་ཞེས་པའི་དོན་དང་། བཟོ་ལས་ཏེ་དེ་འདིའི་བཟོ་བོ་ཞེས་པའི་དོན་དང་། ངེས་སྦྱོར་ལས་ཏེ་འདིར་དེ་ལ་ངེས་པར་སྦྱོར་རོ་ཞེས་པའི་དོན་དང་། ཉོས་པ་ལ་སོགས་པའི་དོན་དང་། མཚོན་ཆ་ལས་ཏེ་འདིར་དེ་དེའི་མཚོན་ཞེས་
པའི་དོན་ལ་རྟགས་ལས་ཨི་ཀཎ་དུ་འགྱུར་རོ། །དེས་རྩེའོ་ལ་ཆོ་ལོས་རྩེ་བ་ནི། ཨཱཀྵྀ་ཀཿ། སཱ་ལཱ་ཀི་ཀཿ། དེས་ཡང་དག་པར་བསྲེ་བ་ལ་ཞོས་ཡང་དག་པར་བསྲེ་བ་ནི། ད་དྷི་ཀམ྄། ལ་ཝ་ཎ་ལས་ཨི་ཀཎ་འཇིག་པར་བཤད་པར་བྱ་སྟེ། ལན་ཚྭས་ཡང་དག་པར་བསྲེ་བ་ནི། ལ་ཝ་ཎམ྄།
ཙཱུརྞྞ་ལས་ཨི་ཀཎ་བཤད་པར་བྱ་སྟེ། ཕྱེ་མས་ཡང་དག་པར་བསྲེས་པ་ནི། ཙཱུརྞྞ་ཀྱོ་དྷཱ་ནཱཿ། མུངྒ་ལས་ཨཎ་བཤད་པར་བྱ་སྟེ། སྲན་མས་ཡང་དག་པར་བསྲེ་བ་ནི། མཽངྒཾ། དེས་སྒྲོལ་ལོ་ལ་བ་ཎུ་བྷཱ་རས་སྒྲོལ་བ་ནི་བཻ་ནུ་བྷ་རི་ཀཿ། དབྱངས་གཉིས་པ་ལས་ཨི་ཀཎའི་རྐྱེན་བཤད་པར་བྱའོ། །གྷ་
ཊས་སྒྲོལ་བ་ནི་གྷཊི་ཀཿ། དེ་ཡིས་སྦྱོད་དོ་ལ་ཟ་བ་དང་འགྲོ་བའི་དོན་དག་ལ་འཇུག་པ་ནི་སྤྱོད་པའོ། །སྲྀངྒ་བེ་རས་སྤྱོད་པ་ནི། བྷཀྵ་ཡ་ཏི་སཱངྒ་ཝེ་རི་ཀཿ། ཤིང་རྟས་སྤྱོད་དུ་འགྲོ་བ་ནི། སཱ་ཀ་ཊི་ཀཿ། ཟོང་ལས་འདིའི་ཟོང་སྤོས་ཡིན་པ་ནི། གཱནྡྷི་ཀཿ། བཟོ་བོ་ལས། རྔ་བཟོ་བའི་བཟོ་བོ་གང་