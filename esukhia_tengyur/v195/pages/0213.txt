བྷྱཱཾ། ལཱུ་བྷྱྰཾ། སླར་ཡང་དབྱངས་སྨོས་པ་ནི་དབྱངས་མཐའ་དག་གཟུང་བའི་དོན་དུའོ། །སུ་དྷཱིའི་འོ། །དྷྱཻ་སེམས་པ་ལའོ། །སུ་སྔ་མར་རོ། །བློ་བཟང་པོ་བྱེད་དོ་ཞེས་པ་ཀྭིཔ྄འོ། །ངེས་པར་བསྟན་པ་ལས་ཨེ་ཡིག་དབྱི་བ་དང་། སམྤྲ་སཱ་ར་ཎའོ། །
དེ་མཐའ་རིང་པོ་ཞེས་པས་རིང་པོའོ། །འདི་དྲུག་པའི་གཅིག་གི་མཐའ་ཅན་འང་ངོ་། །དང་པོ་དབྱི་ཞིང་དབྱི་བའང་ངེས་པས་ང྄འི་ང་ཡིག་དབྱིའོ། །ཨི་ཡིག་ཅེས་པ་རྗེས་སུ་འཇུག་སྟེ། ཨི་ཡ྄ རུ་བསྒྱུར་བ་ཡང་ངོ་། །སུ་དྷཱིའི་སྒྲའི་ཨཱི་ཡིག་གང་ཡིན་པ་འདི་དབྱངས་ཕ་རོལ་ལ་
ཨིཡ྄་རུ་བསྒྱུར་བར་འགྱུར་རོ། །ཡིག་གེ་གཅིག་མ་ཡིན་པ་དག་གི་ཞེས་པས་ཡ་ཉིད་འཐོབ་པ་ལའོ། །སུ་དྷི་ཡཽ། སུ་དྷི་ཡཱཿ། དབྱངས་ལ་ཞེས་པ་ཅེ་ཞེ་ན། སུ་དྷཱི་བྷིཿ། བྷཱུའི་ཝཪྴཱ་བྷཱུ་པུ་ནར་བྷཱུ་མ་ཡིན་པའི་འོ། །འདི་ནི་དྲུག་པའི་གཅིག་གི་ཚིག་གི་མཐའ་ཅན་ནོ། །ཨུ་ཡིག་རྗེས་
སུ་འཇུག་སྟེ་ཨུ་ཝ་རུ་བསྒྱུར་བའང་ངོ་། །བྷུའི་སྒྲའི་ཨཱུ་གང་ཡིན་པ་འདི་དབྱངས་ཕ་རོལ་ལ་ཨཱུ་ཝ་རུ་བསྒྱུར་བར་འགྱུར་རོ། །བཪྵཱ་བྷཱུ་དང་པུ་ནརུབྷཱུ་མ་ཡིན་པ་སྟེ། བཪྵཱ་བྷཱུ་དང་པུ་ནར་བྷཱུའི་སྒྲ་དག་གི་ནི་མི་འགྱུར་རོ། །ཡི་གེ་གཅིག་མ་ཡིན་པ་དག་གི་ཞེས་པས་ཝ་ཉིད་འཐོབ་
པ་ལའོ། །པྲ་ཏི་བྷཱུ་ཝཽ། པྲ་ཏི་བྷུ་ཝཿ། སོ་སོར་འབྱུང་བར་བྱེད་དོ་ཞེས་པས་ཀྭིཔ྄འོ། །བཪྵཱ་བྷཱུ་དང་པུ་ནར་བྷཱུ་དག་མ་ཡིན་པ་ཞེས་པ་ཅེ་ཞེ་ན། བཪྵ་བྷྭཽ། ཝཪྵཱ་བྷྭཿ། པུ་ནརྦྷྭཽཿ། པུ་ནརྦྷྭཿ། དགག་པ་ལན་གཉིས་བྱེད་པ་ལས་འདིར་ཨཱུ་ཝ་རུ་བསྒྱུར་བར་མི་འགྱུར་ཏེ། ཀཱ་ར་བྷྭཽ། ཀྭ་རབྷཿ།
ཡི་གེ་གཅིག་མ་ཡིན་པ་དག་ནི་བརྩེགས་པ་མ་ཡིན་པ་ལས་ཡ་ཝ་དག་གོ། །གཅིག་མ་ཡིན་པ་ནི་གཅིག་མིན་ནོ། །གང་དག་གི་ཡི་གེ་གཅིག་མ་ཡིན་པ་དེ་དག་ནི་ཡི་གེ་གཅིག་མ་ཡིན་པ་དག་གོ། །བརྩེགས་པ་མ་ཡིན་པ་ནི་བརྩེགས་པ་མིན་ནོ། །ཨཱིཏ྄་དང་ཨཱུཏ྄་དག་གི་ཞེས་པ་
ཁོ་ནའོ། །ཡི་གེ་གཅིག་མ་ཡིན་པ་སྟེ་དབྱངས་གཅིག་མ་ཡིན་པ་དག་གི་སྒྲའི་ཨཱིཏ྄་ཨཱུཏ྄་གང་ཡིན་པ་འདི་དག་ནི་དབྱངས་ཕ་རོལ་ལ་བརྩེགས་པ་མ་ཡིན་པ་ལས་ཕྱི་མ་དག་གི་ཡ་དང་ཝ་ཞེས་པ་འདི་དག་ཏུ་བསྒྱུར་བར་འགྱུར་རོ། །ཨིཡ྄་ཨུཝ྄་འགོག་པའོ། །འགྱུར་བ་མེད་ཅིང་