དོན་དུའོ། །ཨ་ཡིག་ནི་བརྗོད་པའི་དོན་ཏེ་དེ་བཞིན་དུ་མདོ་ཕྱི་མ་རྣམས་ལའང་རྟོགས་པར་བྱའོ། ཋྐ་ཞེས་པ་ལྕེ་རྩ་ཅན་ནོ། །ཀ་ཡིག་ལས་སྔ་མའི་ཡི་གེ་ནི་ལྕེ་རྩ་ཅན་གྱི་མིང་ཅན་དུ་འགྱུར་རོ། །ལྕེ་རྩ་ཅན་གྱི་མིང་གང་དུ་དགོས་ཤེ་ན། ཀ་ཁ་དག་ལ་ལྕེ་རྩ་ཅན་དེ་ཡང་ན་
མ་ཡིན་ནོ་ཞེས་པ་འདི་ལའོ། །ཀ་ཋྐ་རོ་ཏི། ཀ་ཋྑན་ཏི། ཝ་ཞེས་པ་མཆུ་ཅན་ནོ། །པ་ཡིག་ལས་སྔ་མའི་ཡི་གེ་ནི་མཆུ་ཅན་གྱི་མིང་ཅན་དུ་འགྱུར་རོ། །མཆུ་ཅན་གྱི་མིང་ཅན་གང་དུ་དགོས་ཤེ་ན། པ་ཕ་དག་ལ་མཆུ་ཅན་ཏེ། ཡང་ན་མ་ཡིན་ནོ་ཞེས་པ་འདི་ལའོ། །ཀཉྤཏི། ཀཉྤལ་ཏི། ཨཾ་
ཞེས་པ་རྗེས་སུ་ང་རོའོ། །ཨཾ་ཞེས་པ་དང་པོའི་གཅིག་གི་ཚིག་ཕྱིས་པའོ། །ཨཾ་ཞེས་པ་འདིར་ཐིག་ལེ་གང་ཡིན་པ་དེ་རྗེས་སུ་ང་རོའི་མིང་ཅན་དུ་འགྱུར་རོ། །རྗེས་སུ་ང་རོའི་མིང་གང་དུ་དགོས་ཤེ་ན། མ་གསལ་བྱེད་ལ་རྗེས་སུ་ང་རོའོ་ཞེས་པ་འདི་ལྟ་བུ་ལ་སོགས་པ་རྣམས་སུའོ། །ཏྭཾ་སྨར་
སི། སྔ་མ་དང་ཕྱི་མ་དག་གི་དོན་ཉེ་བར་དམིགས་པ་ན་ཚིག་གོ། །སྔ་མ་སྟེ་རྟགས་ཀྱི་དང་ཕྱི་མ་སྟེ་སི་སོགས་ཀྱི་དང་། དེ་བཞིན་དུ་སྔ་མ་སྟེ་དབྱིངས་ཀྱི་དང་ཕྱི་མ་སྟེ་ཏི་སོགས་ཀྱི་གང་ཚོགས་པ་དེ་ཚིག་གི་མིང་ཅན་དུ་འགྱུར་ཏེ། དོན་ཉེ་བར་དམིགས་པ་ཡོད་ནའོ། །ཚིག་གི་མིང་གང་དུ་
དགོས་ཤེ་ན། ཡུཥྨཏ། ཨསྨཏ། དག་གི་ཞེས་པ་ལ་སོགས་པ་རྣམས་སུའོ། །གྲཱ་མོ་ཝསྤཱཾ། ཡ་ཛནྟ྅ཏ། འོ་ན་གང་དུ་སྔ་མ་དང་ཕ་རོལ་ཡོད་པ་དེར་ངེས་པར་དོན་ཉེ་བར་དམིགས་སོ་ཞེས་པས་ན་ཅིས་དོན་ཉེ་བར་དམིགས་པ་སྨོས་ཤེ་ན། བདེན་མོད། ཕ་རོལ་རྣམ་དབྱེའི་མིང་ཅན་
ཡོངས་སུ་གཟུང་བའི་དོན་དུ་ཉེ་བར་དམིགས་པ་སྨོས་སོ། །དེས་ན་རྣམ་དབྱེའི་མཐའ་ཁོ་ན་ཚིག་གི་མིང་ཅན་ཡིན་གྱི་རྐྱེན་གཞན་གྱི་མཐའ་ཅན་ནི་མ་ཡིན་ནོ། །ཅིས་འགྱུར་ཞེ་ན། ཛྙཱ་ན་བུདྡྷ་མ་ཞེས་པ་འདིར། ཛྙཱ་ན་བུདྡྷ་ཞེས་པ་ཀྭི་པའི་མཐའ་ཅན་འདིའི་ཚིག་མཐའ་ལ་དྷུཊ་རྣམས་ཀྱི་ཞེས་
པས་དྷ་ཡིག་གི་དང་པོར་འགྱུར་རོ། །གལ་ཏེ་དེ་ལྟ་ན་དོན་སྨོས་པར་བྱའི། ཉེ་བར་དམིགས་པ་སྨོས་པ་ནི་དོན་མེད་པའོ་ཞེ་ན། སྨྲས་པ། གང་དུ་སྔ་མ་དང་ཕ་རོལ་དག་མེད་ཅིང་དོན་ཉེ་བར་དམིགས་པ་དེར་ཡང་ཚིག་གི་མིང་ཇི་ལྟ་བ་བཞིན་དུ་འགྱུར་རོ་ཞེས་ཉེ་བར་དམིགས་པ་སྨོས་སོ། །