ལ་སྒྲུབ་པ་འདིའོ། །དེས་ན་འདིར་མི་འགྱུར་ཏེ། གྲཱ་སྱ་ས་ཏི་རི་པཾ། ས་མཱ་ན་སོགས་ལས་སོ། །གང་གི་ཚོགས་ཀྱི་དང་པོ་ས་མཱ་ནའི་སྒྲ་ཡིན་པ་ཞེས་ཚིག་རྣམ་པར་སྦྱར་རོ། །ས་མཱ་ན་སོགས་ཀྱི་ཚོགས་ལས་ཕ་རོལ་གྱི་པ་ཏིའི་སྒྲ་གང་ཡིན་པ་དེ་ལས་ཨཱིའི་རྐྱེན་འགྱུར་ཞིང་
ན་ཡིག་ཏུ་བསྒྱུར་བའང་ངོ་། །གང་གི་བདག་པོ་ཐུན་མོང་བ་ཡིན་མ་དེ་ནི། ས་པཏྣཱི། ཏྲྀ་ཀ་ཏྲྀ་ཤ་ཏྲྀཀྵ་རྣམས་ལས་ས་མཱ་ནའི་སའོ་ཞེས་སྦྱོར་བ་རྣམ་པར་གཞག་པ་ལས་ས་མཱ་ནའི་སྒྲ་སའི་དངོས་པོའོ། །མཱ་ན་སོགས་ཀྱི་ཚོགས་ལས་གཞན་པའི་སྒྲ་
གང་ཡིན་པ་དེ་ནི་སྔ་མ་ལས་པ་ཏིའི་སྒྲ་ལས་སྤྱིར་བཏང་བ་གཙོ་བོ་མ་ཡིན་པ་ཉིད་ཀྱི་ཕྱིར་ཨཱིའི་རྐྱེན་ཡང་ན་འགྱུར་ཞིང་ཕྱོགས་གཅིག་ལ་ཨཱི་ཡིག་ན་ཡིག་ཏུ་བསྒྱུར་བའང་ངོ་། །བྲྀདྡྷཱ་པཏྣི། བྲྀདྡྷ་པཏྣིཿ། སྠཱུ་ལ་པཏྣཱིཿ། སྠཱུ་ལ་པཏྣཱིཿ། སྤྱིར་བཏང་བ་ལ་ཞེས་པ་ཅི་ཞེ་ན། གྲཱ་མ་སྱ་པ་ཏི་ར་ཡམ྄། ཀཱ་
མུ་ལས་འཁྲིག་པ་འདོད་པ་ལའོ། །འཁྲིག་པ་ལ་དགའ་བ་ནི་འཁྲིག་པ་འདོད་ལའོ། །ཀཱ་མུའི་སྒྲ་ལས་འཁྲིག་པ་འདོད་པ་རྟོགས་པར་བྱ་བཞིན་པ་ལ་ཨཱིའི་རྐྱེན་འགྱུར་རོ། །ཀཱ་མུ་ཀཱི། འཁྲིག་པ་འདོད་པ་ལ་ཞེས་པ་ཅི་ཞེ་ན། ཀཱ་མུ་ཀཱ། དངོས་པོ་ཅུང་ཟད་འདོད་དོ་ཞེས་པའི་དོན་ཏོ། །ན་ག་
ལས་སྦོམ་པ་ལའོ། །ན་གའི་སྒྲ་ལས་སྦོམ་པོའི་དོན་ལ་ཨཱིའི་རྐྱེན་འགྱུར་རོ། །ནཱ་གཱི། སྦོམ་པོ་ཞེས་པ་ཅི་ཞེ་ན། ནཱ་གཱ། ན་གིའི་སྒྲ་གང་ཡིན་པ་ནི་རིགས་བརྗོད་པའོ། །དེའི་ཕྱིར་རིགས་ལས་ཨུ་པ་དྷཱ་ལས་ཞེས་པ་འདིའི་ཨཱི་གང་ཡིན་པའོ། །ནཱ་གཱི། སྠ་ལ་ལས་མ་བཅོས་པ་
ལའོ། །སྠ་ལིའི་སྒྲ་ལས་མ་བཅོས་པའི་དོན་ལ་ཨཱིའི་རྐྱེན་དུ་འགྱུར་རོ། །སྠ་ལཱི། མ་བཅོས་པ་ལ་ཞེས་པ་ཅི་ཞེ་ན། སྠ་ལཱ། གོ་ཎ་ལས་གླང་ཁལ་ལའོ། །གོ་ཎའི་སྒྲ་ལས་གླང་ཁལ་གྱི་དོན་ལ་ཨཱིའི་རྐྱེན་འགྱུར་རོ། །གླང་ཁལ་ནི་གང་དུ་འབྲུ་ལ་སོགས་པ་སྐྱེད་པའོ། །གོ་ཎཱི། གླང་ཁལ་ལ་ཞེས་པ་ཅི་ཞེ་ན། པིཎྜི་ལས་ཟས་
ལའོ། །པིཎྜའི་སྒྲ་ལས་ཟས་ལ་ཨཱིའི་རྐྱེན་འགྱུར་རོ། །པིཎྜཱི། ཟས་ལ་ཞེས་པ་ཅི་ཞེ་ན། པིཎྜཿ ཀུཎྜ་ལས་སྣོད་ལའོ། །ཀུཎྜིའི་སྒྲ་ལས་སྣོད་ཀྱི་དོན་ལ་ཨཱིའི་རྐྱེན་འགྱུར་རོ། །སྣོད་ནི་ཟས་ཀྱི་སྣོད་དོ། །ཀུཎྜི། སྣོད་ལ་ཞེས་པ་ཅི་ཞེ་ན། ཀུཎྜཱ། གྷ་ཊི་ལས་བཟོ་བྱེད་པ་ལའོ། །