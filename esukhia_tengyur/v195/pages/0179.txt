སུ་འབྲེལ་པའི་ཨཱ་ག་མ་རྟགས་ཀྱི་དབྱངས་ཀྱི་མཐའ་ལས་ཕ་རོལ་དུ་འགྱུར་རོ་ཞེས་ཡོངས་སུ་བཤད་པར་བྱའོ། །སེ་ལ་ནུའོ། །ཨ་ན་ཌྭཱ་ན། གསུམ་པ་ལ་སོགས་པ་ནི་ཕྱི་མའི་དང་པོར་རོ། །རྣམ་དབྱེའི་ཚོགས་གང་གི་དང་པོ་གསུམ་པ་ཡིན་པ་ཞེས་ཚིག་
རྣམ་པར་སྦྱར་རོ། །ཕྱི་མའི་ཐོག་མ་ནི་ཕྱི་མའི་དང་པོའོ། །གསུམ་པ་ལ་སོགས་པའི་རྣམ་དབྱེའི་ཚོགས་ཡོད་ན་ཨཱ་ག་མ་ཨུད་རྗེས་སུ་འབྲེལ་པ་ཕྱི་མའི་རྐྱེན་གྱི་དང་པོར་འགྱུར་ཞིང་ཕྱི་མའི་ཆ་ཤས་སུ་འགྱུར་རོ། །དེའི་ནང་དུ་ལྷུང་བ་ནི་དེ་སྨོས་པས་གཟུང་བར་བྱའོ་ཞེས་པའི་དོན་ཏོ། །
སྔ་མས་རྟགས་ཀྱི་ཆ་ཤས་ཉིད་ཐོབ་པ་ལ་འདིས་རྐྱེན་གྱི་ཆ་ཤས་ཉིད་དུ་ངེས་པར་བྱའོ། །ཐམས་ཅད་ལས་ཨཱམ྄་ལ་སུའོ། །སརྦེ་ཥཱམ྄། སརྦ་སཱམ྄། སུ་ཨཱ་ག་མ་ཕ་རོལ་གྱི་དང་པོ་ཉིད་ཡིན་ན་ངྷུ་ཊ་མང་པོ་ཉིད་ལ་ནི་ཨེའོ་ཞེས་པས་ཨེ་ཉིད་དུ་གྲུབ་བོ། །ཨིཏྲ་ཨུཏྲ་ཨགྣིའོ། །ཡི་གེ་
སྨོས་པ་ན་དེའི་མཐའི་སྒྲུབ་པའོ། །གང་དུ་དགོས་ཤེ་ན། ཨིཏ་ཨུཏ་ཅེས་པས་ཨི་ཡིག་དང་ཨུ་ཡིག་དག་གིས་ཨི་ཨིག་དང་ཨུ་ཡིག་མཐའ་ཅན་དག་གཟུང་བར་བྱ་སྟེ། ཨི་ཡིག་མཐའ་ཅན་དང་ཨུ་ཡིག་མཐའ་ཅན་ནི་ཨགྣིའི་མིང་ཅན་དུ་འགྱུར་རོ། །ཨགྣིའི་མིང་གང་དུ་
དགོས་ཤེ་ན། ཨགྣི་ལས་ཨ་མའི་ཨ་ཡིག་གོ་ཞེས་པ་ལ་སོགས་པ་རྣམས་སུའོ། །ཨགྣིམ྄། པཊུམ྄། ཏ་ཕ་རོལ་དུ་བྱེད་པ་ནི་ཐེ་ཚོམ་མེད་པའི་དོན་དུའོ། །ཨཱིཏ྄་ཨཱུཏ྄་བུད་མེད་བརྗོད་པ་དག་ན་དཱིའོ། ཨཱིཏ་ཨཱུཏ་ཅེས་པ་དང་པོའི་གཉིས་ཀྱི་ཚིག་ཕྱིས་པའོ། །བུད་མེད་འཆད་པ་ནི་
བུད་མེད་བརྗོད་པའོ། ཙཀྵིང྄་ལས་སྟྲི་དང་ཨཱང་ཞེས་པ་དེ་དག་སྔོན་དུའོ། །ཙཀྵིད྄འི་ཁྱཱཉ྄འོ་ཞེས་པས་ཁྱཱཉ་རུ་བསྒྱུར་རོ། །མཱུ་ལ་བི་བྷུ་ཛི་ལ་སོགས་པ་རྣམས་ལས་ཀྱང་ངོ་ཞེས་པས་ཀའི་རྐྱེན་ནོ། །བྱིངས་ཐམས་ཅད་མ་ཡིན་པ་ལ་ཨ་དབྱིའོ་ཞེས་པས་ཨ་ཡིག་དབྱིའོ། །ཨཱི་ཡིག་
དད་ཨཱུ་ཡིག་མཐའ་ཅན་གྱི་སྒྲ་བུད་མེད་བརྗོད་པ་སྟེ་བུད་མེད་འཆད་པར་བྱེད་པ་དག་ན་དཱིའི་མིང་ཅན་དུ་འགྱུར་རོ། །ན་དཱིའི་མིང་གིས་གང་དུ་དགོས་ཤེ་ན། ན་དཱི་ལས་ཨཻ་ཨཱས་ཨཱས་ཨཱམྲའོ་ཞེས་པ་ལ་སོགས་པ་རྣམས་སུའོ། །ན་དྱཻ། ནདྷཱི། ཨིཏྤ་ཨུཏྤ་ཅེས་པ་ཅི་ཞེ་ན། མ་ཏྲེ།