བྱ་བ་དང་རྗེས་བྱེད་པ་དག་གི་དབྱེ་བ་བརྗོད་པར་མི་འདོད་པ་ཉིད་ཀྱི་ཕྱིར་དོན་དང་མི་ལྡན་པར་གྱུར་ན་རྣམ་དབྱེར་མི་འགྱུར་རོ། །མཚུངས་པའི་མིང་ཅན་ནི་རྀ་ཕ་རོལ་ལ་རང་བཞིན་དུ་ཡང་ན་བཤད་པར་བྱ་སྟེ། དེ་ཝ་རྀཥྱ། དེ་ཝཪྵྱ། མ་ལ་རྀ་ཥྱ། མ་ལཪྵྱ། ཨཱི་དང་ཨཱ་ཡིག་བུད་མེད་
དུ་བྱས་པ་དག་ཅེས་པས་མཱ་ལཱའི་སྒྲ་ཐུང་ངུའོ། །ཇོ་བོ་དྲག་འབྱོར་གྱིས་མཛད་པའི་འགྲེལ་པ་སློབ་མ་ལ་ཕན་པར་མཚམས་སྦྱོར་གསུམ་པ་རྫོགས་སོ།། །།སྡེ་པའི་དང་པོའི་ཚིག་མཐའ་རྣམས་དབྱངས་དང་སྒྲ་ལྡན་ལ་གསུམ་པ་རྣམས་སོ། །སྡེ་པ་རྣམས་ཀྱི་དང་པོ་ཀ་ཙ་ཊ་ཏ་པ་ཚིག་
མཐའ་རྣམས་ཏེ་ཚིག་གི་མཐར་གནས་པ་རྣམས་དབྱངས་དང་སྒྲ་ལྡན་རྣམས་ཕ་རོལ་ལ་རང་གི་སྡེ་པའི་ཉེ་བ་ལས་གསུམ་པ་རྣམས་སུ་འགྱུར་རོ། །རེ་ཞིག་དབྱངས་ལ། ཝཱ་ག་ཏྲ། ཥ་ཌཱ་ན་ཡ། ཏ་དི་ཧ། ཏྲྀཥྚྲུ་བི་ཡཾ། སྒྲ་དང་ལྡན་པ་རྣམས་ལ། ཝཱགྒ་ཏི། ཥཌྒཙྪཾ་ཏི། ཏདྒ་མ་ནཾ། ཏྲྀཥྚུབྒཱ་ཡ་
ཏཱི། སྡེ་པའི་དང་པོ་རྣམས་ཞེས་པ་ཅི་ཞེ་ན། བྷ་ག་ཝཱ་ནཱ་ཧ། ཚིག་མཐའ་ཞེས་པ་ཅི་ཞེ་ན། བིདྱུ་ཏཽ། དབྱངས་དང་སྒྲ་ལྡན་རྣམས་ལ་ཞེས་པ་ཅི་ཞེ་ན། ཝཱ་ཀྤུ་ནཱ་ཏི། ལྔ་པ་ལ་ལྔ་པ་རྣམས་སུ་སྟེ་ཡང་ན་མ་ཡིན་པར་གསུམ་པ་རྣམས་སོ། །ཐ་ཚིག་སྨོས་པ་ནི། ན་མཐའ་ཙ་ཚ་དག་ལ་
ཞེས་པ་འདི་ལས་གོང་དུ་རྗེས་སུ་འཇུག་གོ། །སྡེ་པའི་དང་པོ་ཚིག་མཐའ་ཅན་རྣམས་རང་གི་སྡེ་པའི་ལྔ་པའམ། ཡང་ན་གསུམ་པར་འགྱུར་ཏེ་ལྔ་པ་ཕ་རོལ་ལའོ། །ཝཱདྨ་དྷུ་རཿ། ཝཱགྨ་དྷུ་རཿ། ཥཎྞ་ཡ་ནཾ། ཥཌྞ་ཡ་ནཿ། ཏནྣི་ཏིཿ ཏདྣཱི་ཏིཿ ཏྲྀཥྚྲུམྨི་ནོ་ཏ། ཏྲྀཥྚྲུབྨི་ནོ་ཏི། ལྔ་པ་ལ་
དེ་ཡང་ནའོ་ཞེས་བརྗོད་པར་བྱ་བ་ལ་མདོ་ཚེགས་ཆེ་བར་བྱས་པ་ལས་སྡེ་པའི་དང་པོ་ནི་ལྔ་པ་དང་པོ་ཅན་གྱི་རྐྱེན་ཕ་རོལ་ལ་རྟག་ཏུ་ལྔ་པར་འགྱུར་ཏེ། ངག་གི་རྣམ་འགྱུར་ནི་ཝཱངྨ་ཡཾ། ཏྭཾ་མ་ཡཾ། ཨཱ་ཁྱ་ཏ་ལས་ཀྱང་ཏ་མ་སོགས་རྣམས་སོ་ཞེས་པས་མ་ཡཊའོ། །དེ་འདིའི་ཚད་ཡིན་པ་ནི།
ཏནྨཱ་ཏྲམ྄། དེ་བཞིན་དུ། ཡནྨཱ་ཏྲ་མ། ཨེཏ་བནྨ་ཏྲམ྄། སྔ་མ་བཞིན་དུ་མཱ་ཏྲཊའི་རྐྱེན་ནོ། །སྡེ་པའི་དང་པོ་རྣམས་ལས་ཤ་ཡིག་དབྱངས་དང་ཡ་ཝ་ར་ཕ་རོལ་ཅན་ནི་ཚ་ཡིག་སྟེ་ཡང་ན་མ་ཡིན་ནོ། །དབྱངས་དང་ཡ་དང་ཝ་དང་ར་དང་དེ་རྣམས་ནི་དབྱངས་དང་ཡ་ཝ་ར་རྣམས་སོ། །