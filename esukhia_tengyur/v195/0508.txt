སྐནྡིནི་ཨ་དེ་ནུ་ངི་ཞེས་པས་ཨིཊ་མེད་པའོ་སྱནྡི་ནི་ཨུཏ་རྗེས་སུ་འབྲེལ་པ་ཉིད་ཀྱི་ཕྱིར་ཨིཊ་ཡང་ནའོ། །སླར་ཡང་ཀྟ་སྨོས་པ་ནི་ཡཔ་ཏུ་བསྒྱུར་བ་བྱས་ན་ཡོན་ཏན་ཅན་ཉིད་བཟློག་པའི་དོན་དུའོ། །གནས་ཅན་བཞིན་འབྱུང་བའི་ཕྱིར་འགྱུར་རོ། །པྲ་སྐརད། པྲསྱདྱ། ཚིག་སྡུད་ལ་འབྱུང་བ་ལ་ཞེས་པས་ཀྟྭཱའི་རྐྱེན་གྱི་ཡ་པའོ། །ཡོན་ཏན་
ཅན་ཉིད་དུ་མི་འགྱུར་བའི་ཕྱིར་ཨ་ནུ་ཥཾ་ག་དབྱིའོ། །གསལ་བྱེད་དང་པོ་ཨུ་ཨི་ཨུ་པ་དྷཱ་ཅན་གྱི་ཝ་མིན་པའི་ཡང་ནའོ། །ཨུ་དང་ཨི་ནི་ཨུ་དང་ཨི་དག་གོ། །ཨུ་དང་ཨི་དག་གང་གི་ཨུ་པ་དྷཱ་ཡིན་པ་དེ་ནི་ཨུ་དང་ཨི་ཨུ་པ་དྷཱ་ཅན་ནོ། །གང་ལ་ཝ་ཡིག་གི་མཐའ་མེད་པ་དེ་ནི་པ་མིན་པ་སྟེ་བ་མིན་པ་དེའིའོ། །དང་པོ་དབྱིའོ་ཞེས་པའི་
ཚིག་ལས་མཐའི་སྦྲ་དབྱིའོ། །བྱིངས་གསལ་བྱེད་དང་པོ་ཅན་ཨུ་ཡིག་དང་ཨི་ཡིག་གི་ཨུ་པ་དྷཱ་ཅན་བ་ཡིག་མཐའ་ཅན་མིན་པའི་ཀྟྭཱའི་རྐྱེན་ཨིཊ་དང་བཅས་པའི་ཡང་ན་ཡོན་ཏན་ཅན་དུ་འགྱུར་རོ། །ཨིཊ་དང་བཅས་པའི་ཀྟྭཱ་ཡོན་ཏན་ཅན་ནོ་ཞེས་པས་རྟག་ཏུ་ཡོན་ཏན་ཉིད་དུ་ཐོབ་པ་ལའོ། །ཏྱོ་ཏི་ཏྭཱ། དྷོ་ཏི་ཏྭཱ། ལོ་ཁ་ཏྭི།
ལི་ཁི་ཏྭཱ། གསལ་བྱེད་དང་པོ་ཅན་ལ་ཞེས་པ་ཅི་ཞེ་ན། ཨེ་ཥི་ཏྭཱ། ཨོ་ཥི་ཏྭཱ། ཨི་ཥུ་འདོད་པ་ལའོ། །ཨུཥ་བསྲེག་པ་ལའོ། །ཨུ་ཨི་ཨུ་པ་དྷཱ་ཅན་འི་ཞེས་པ་ཅི་ཞེ་ན། ན་རྟ་ཏྭཱི། ནྭི་ཏཱི་ལུས་རྣམ་པར་འགྱུར་བ་ལའོ། །ཝ་མིན་པའི་ཞེས་པ་ཅི་ཞེ་ན།དེ་བ་ཏྭཱི། ཐམས་ཅད་ཨིཊ་དང་བཅས་པའི་ཀྟྭ་ཡོན་ཏན་ཅན་ནོ་
ཞེས་པས་ཡོན་ཏན་ཅན་ཉིད་དོ། །ཨིཊ་དང་བཅས་པ་ཞེས་པ་ཅི་ཞེ་ན། ནུཏྟྭཱ། བྷིཏྟྭཱ། ནུད་བསྐུལ་བ་ལའོ། །བྷི་དིར་རྣམ་པར་འཇོམས་པ་ལའོ། །ཨུ་ཨི་ཨུ་པ་དྷ་ཅན་གྱི་ཞེས་པ་འདི་ལས་ཨུ་ཡིག་དང་ཨཱི་ཡིག་དག་འཛིན་པ་མ་ཡིན་ཏེ་བཤད་པ་ལས་སོ། །གསལ་བྱེད་དང་པོ་ཅན་ཨུ་ཨི་ཨུ་པ་དྷཱ་ཅན་ཝ་ཡིག་
མཐའ་ཅན་མ་ཡིན་པའི་གང་ཨིཊ་དང་བཅས་པའི་སན་དེ་ནི་ཡང་ན་ཡོན་ཏན་ཅན་ཉིད་དུ་བཤད་པར་བྱའོ། །རུ་རོ་ཙི་ཥ་ཏེ། རུ་རུ་ཙི་ཥ་ཏེ། ལི་ལེ་ཁི་ཥ་ཏི། ལི་ལི་ཁི་ཥ་ཏི། ཨིཊ་དང་བཅས་པ་ཞེས་པ་ཅི་ཞེ་ན། བི་བྷཏྶཏི། བྷི་དིར་རྣམ་པར་འཇོམས་པ་ལའོ། །ཏྲྀ་ཥི། མྲྀ་ཥི། ཀྲྀ་ཥི་བཉྩི་ལུ་ཉྩ་རྀ་ཏ་རྣམས་ཀྱི་འང་ངོ་། །ཡང་
ན་ཞེས་པ་འཇུག་སྟེ། ཤིང་སུང་ཞེས་པ་འདི་ལས་གོང་དུའོ། །ཉིཏྲྀཥ་སྐོམ་པ་ལའོ། །མྲིཥ་བཟོད་པ་ལའོ། །ཀྲྀཥ་ཆུང་ངུར་བྱེད་པ་ལའོ། །པཉྩ་འགྲོ་བའི་དོན་ནོ། །ལུནྩ་ངེས་པར་སེལ་བ་ལའོ། །རྀ་ཏི་མདོ་ལས་འབྱུང་བའི་བྱིངས་སོ། །འདི་རྣམས་ཀྱི་ཀྟྭའི་རྐྱེན་ཨིཊ་དང་བཅས་པའི་ཡང་ན་ཡོན་ཏན་ཅན་དུ་འགྱུར་རོ། །