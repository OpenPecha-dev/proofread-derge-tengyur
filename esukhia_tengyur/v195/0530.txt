མ་ཡིན་པ་ལའོ་ཞེས་པས་ཏ་ཕྱི་གཉིས་སུ་འགྱུར་རོ། །དེ་ལྟར་ན་རྐྱེན་གྱི་ཏ་ཡིག་དང་བཅས་པས་ཏ་ཡིག་བཞིར་འགྱུར་རོ། །ཧལ་ལས་ཛྷར་ལ་ཛྷར་རྣམས་ཀྱི་མཐུན་པའི་གནས་སུ་དབྱི་བ་ཡང་ནའོ་ཞེས་པ་ཏ་ཡིག་དབུས་མ་དག་དབྱིའོ། །ཨ་བཏྟཾ། ཕུལ་དུ་བྱུང་བས་སྦྱིན་པ་བྱས་ཟིན་ནོ། །ངེས་པར་སྦྱིན་པ་བྱས་ཟིན་ནོ་
ཞེས་པའོ། །འདིས་ཏ་ཡིག་ཏུ་བསྒྱུར་བའོ། །ཅིའི་ཕྱིར་འདིར་ཏ་ཡིག་གཉིས་སུ་བསྒྱུར་བར་མི་འགྱུར་ཞེ་ན་མ་ཡིན་ཏེ། ཅི་ལྟར་ཞེ་ན། ཉེར་བསྒྱུར་ལས་དཱའི་མིང་ཅན་གྱི་ཕ་རོལ་ལ་བྱ་བ་ནི་དང་པོ་དང་ལྷན་ཅིག་པའོ་ཞེས་པའི་ཚིག་ལས་དང་པོ་དང་བཅས་པ་བསྒྱུར་བར་འགྱུར་བའི་ཕྱིར་རོ། །དབྱངས་ལས་ཞེས་པ་ཅི་ཞེ་ན།
ནི་ར་དཏྟཾ། སྔ་མས་ད་ཏ་ཏའོ། །ཉེར་བསྒྱུར་ལས་ཞེས་པ་ཅི་ཞེ་ན། ཤྲི་དཏྟཿ། དཔལ་གྱི་སྦྱིན་པར་བྱའོ་ཞེས་པའོ། །དྷཱ་མིན་པའི་ཞེས་པ་ཅི་ཞེ་ན། པྲ་དྷཱི་ཏཿ། དྷེཊ་འཐུང་བ་ལའོ། །ཨ་ནུ་དཏྟཾ་དང་། སུ་དཏྟཾ་དང་པྲ་དཏྟཾ་ནི་དང་པོའི་ལས་ལ་སྟེ། བི་དཏྟཾ་དང་ཨ་བ་དཏྟཾ་དང་ནི་དཏྟཾ་ཞེས་པ་མི་འདོད་དོ། །ཏ་ཡིག་ཏུ་བསྒྱུར་བར་མི་འགྱུར་
རོ་ཞེས་པའི་དོན་ཏོ། །པྲ་དཏྟཾ་ཞེས་པ་འདི་ནི་དང་པོའི་ལས་ཁོ་ན་ལ་འགྱུར་ཏེ། སྦྱིན་པའི་ཆེད་དུ་རབ་ཏུ་འཇུག་པ་ནི། པྲ་དཏྟཾའོ། །དོན་གཞན་ལ་ནི་པྲཏྟཾ་ཞེས་པ་ཁོ་ནར་འདོད་དེ། །གང་ཟག་གཞན་རྣམས་ཨ་ནུ་དཏྟཾ་ལ་སོགས་པ་རྣམས་ལ་རྣམས་བར་བརྟག་པས་ཏ་ཡིག་ཏུ་བསྒྱུར་བར་སྤོབས་པར་བྱེད་དོ། །ཡབ་ལའང་ཨ་དའི་ཛ་གྷིའོ། །
ཨ་དིའི་ཛ་གྷིར་བསྒྱུར་བར་འགྱུར་ཏེ། ཏ་ཡོན་ཏན་མེད་པ་ཕ་རོལ་དང་ཡབྲ་ལའོ། །ཨི་ཡིག་ནི་བརྗོད་པའི་དོན་ཏོ། །ཛ་གྷཿ། ཛ་གྷ་བཱན། ཨད་ཟ་བ་ལའོ། །བཟའ་བ་བྱས་ཟིན་ནོ། །བཟའ་བ་བྱེད་ཟིན་ནོ་ཞེས་པ་སྟེ་ཛ་གྷི་རཾ་བསྒྱུར་བའོ། །གྷ་ཌྷ་དྷ་བྷ་རྣམས་ལས་སོ་ཞེས་པས་དྷའོ། །དྷུཊ་རྣམས་ཀྱི་གསུམ་པའོ་ཞེས་
པས་དྷཱ་ཡིག་གི་ད་ཡིག་གོ། །དེ་བཞིན་དུ། ཛགྷ། ཀྟྭའོ། །པྲ་ཛགྷྱ། ཀྟའི་ཡ་བའོ། །གྷཉ་ཨ་ལ་དག་ལ་གྷསླྀའོ། །གྷཉ་ཨ་ལ་དག་ཕ་རོལ་ལ་ཨ་དིའི་གྷ་སར་བསྒྱུར་བར་འགྱུར་རོ། །ཨ་ཡིག་ནི་བརྗོད་པའི་དོན་ནོ། །གྷཱསཿ། ཟ་བར་བྱེད་དོ་ཞེས་པ་བྱེད་པ་པོ་མིན་པའི་བྱེད་བ་ཅན་ལའོ་ཞེས་པས་གྷཉའོ། །པྲ་གྷསཿ།
དངོས་པོའི་དོན་ཉེར་བསྒྱུར་ལ་སོགས་པ་ལས་ཞེས་པས་ཞེས་པས་ཨལའོ། །ལ་ཡིག་ནི་འདིའི་དོན་ནོ། །ཨ་ཙ་ལའང་འདོད་དེ། པྲ་གྷ་སཿ། རབ་ཏུ་བཟའ་བར་བྱེད་དོ་ཞེས་པ་འདིའི་པ་ཙ་ལ་སོགས་པ་རྣམ་ལས་ཞེས་པས་ཨཙའོ། །ཀྟ་དང་ཀྟ་བནྟུ་དག་ནི་ནིཥྛའོ། །ཀྟ་དང་ཀྟ་བནྟུ་ཞེས་པ་འདི་དག་ནིཥྛའི་མིང་ཅན་དུ་འགྱུར་རོ། །