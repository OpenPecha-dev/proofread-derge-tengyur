ཨ་ཡིག་གི་ཨཱ་ཡིག་འདྲ་བའི་ཡི་གེ་དང་། ཨཱ་ཡིག་གི་ཨ་ཡིག་འདྲ་བའི་ཡི་གེ་སྟེ། དེ་བཞིན་དུ་ཐམས་ཅད་དུའོ། །འདྲ་བའི་ཡི་གེའི་མིང་གང་དུ་དགོས་ཤེ་ན། མཚུངས་པ་འདྲ་བའི་ཡི་གེ་ལ་ཞེས་པ་ལ་སོགས་པ་རྣམས་སུའོ། །རུ་དྲ་ཡུདྡྷཾ། ཀྲྀཥྞཱ་གྲཾ། གཱཾ་གཱ་
ཡ་ཏ་ནཾ། འོ་ན་རྗེས་སུ་འཇུག་བཞིན་པའི་ཐུང་བ་དང་རིང་བ་དག་ལ་འདིའི་མིང་དུ་བྱ་བ་ཡིན་ན། དེ་ཇི་ལྟར་ཐུང་དུ་གཉིས་དག་གི་དང་རིང་བ་གཉིས་དག་གིར་འགྱུར་ཞེ་ན། བརྗོད་པར་བྱ་སྟེ། སན་ལ་ཙཱ་ནི་ཊི་ཞེས་པ་དང་། གསུམ་པ་སོགས་ལ་ནི་པ་རཱ་དིའི་ཞེས་པས་ཤེས་པར་བྱེད་པ་
འདི་ལས་འགྱུར་རོ། །སྡེ་པ་ལ་སྡེ་པའི་འདྲ་བའི་ཡི་གེའོ་ཞེས་པའི་ཚིག་ལས་གསལ་བྱེད་རྣམས་ཀྱི་ཡང་འདྲ་བའི་ཡི་གེའི་མིང་ཅན་ནོ། །དེས་ན་ཀ་ཁ་ག་གྷ་ང་ཞེས་པ་འདི་རྣམས་ཀྱི་ཕན་ཚུན་དུ་འདྲ་བའི་ཡི་གེའི་མིང་ཅན་ཏེ། དེ་བཞིན་དུ་གཞན་རྣམས་ཀྱི་འང་ངོ་། །རྀ་ཡིག་དང་ལྀ་ཡིག་
དག་འདྲ་བའི་ཡི་གེའི་མིང་ཅན་དུའང་བརྗོད་པར་བྱ་སྟེ། ཧོ་ཏྲྀ་ལྀ་ཀཱ་ར། ཧོ་ཏྲྀ་ཀཱ་ར། མཚུངས་པ་འདྲ་བའི་ཡི་གེ་ལ་ཞེས་པས་རིང་པོའོ། །སྔ་མ་ཐུང་ངུའོ། །འདྲ་བའི་ཡི་གེ་དག་གི་གང་སྔ་མ་དེ་ཐུང་ངུའི་མིང་ཅན་དུ་འགྱུར་རོ། །ཨ་ཨི་ཨུ་རྀ་ལྀའོ། །ཐུང་ངུའི་མིང་གང་དུ་དགོས་ཤེ་ན།
མའི་དོན་རྣམས་ཀྱི་ཐུང་ངུའོ་ཞེས་པ་ལ་སོགས་པ་རྣམས་སུའོ། །ཧེ་ཨམྦ། སྔ་མ་ནི་ཡང་བའི་མིང་ཅན་དུའང་བརྗོད་པར་བྱའོ། །དེ་གང་དུ་དགོས་ཤེ་ན། ཨུ་པ་དྷཱ་ནཱ་མིནའིའང་ཡང་པའི་ཞེས་པ་ལ་སོགས་པ་རྣམས་སུའོ། །བེ་ད་ཏཱི། བི་ད་ཤེས་པ་ལའོ། །ཤྭསྟ་ནཱིའི་ཏཱ་སྟེ་ཨིཊའོ། །
ཨུ་པ་དྷཱ་ནཱ་མིནའི་ཞེས་པས་ཡོན་ཏན་ཏོ། །ཕྱི་མ་རིང་པོའོ། །འདྲ་བའི་ཡི་གེ་དག་གི་གང་ཕྱི་མ་དེ་རིང་པོའི་མིང་ཅན་དུ་འགྱུར་རོ། །ཨཱ་ཨཱི་ཨཱུ་རཱྀ་ལཱྀའོ། །རིང་པོའི་མིང་གང་དུ་དགོས་ཤེ་ན། ཨ་ཡིག་སྒྲ་ལྡན་ལ་རིང་པོའོ་ཞེས་པ་ལ་སོགས་པ་རྣམས་སུའོ། །རུ་དྲཱ་ཡ། ཕྱི་མ་ནི་ལྕི་བའི་
མིང་ཅན་དུ་ཡང་བརྗོད་པར་བྱ་སྟེ། དེ་གང་དུ་དགོས་ཤེ་ན། ལྕི་བ་ལས་ཀྱང་ནཥྛི་ལ་ཞེས་པ་ལ་སོགས་པ་རྣམས་སུའོ། །ཨཱི་ཧཱ། ཨཱི་ཧ་གཡོ་བ་ལའོ། །གཡོ་བས་ན་ཞེས་པས་ལྗི་བ་ལས་ཀྱང་ནཥྛཱི་ལ་ཞེས་པ་ཨ་ཡིག་གི་རྐྱེན་ནོ། །བུད་མེད་ལ་ཨ་ལས་ཨཱ་པའོ། །སྔ་མ་དང་