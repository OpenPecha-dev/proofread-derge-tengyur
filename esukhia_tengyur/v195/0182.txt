དཎྜ་གྲཾ། བྷིས྄་ཨཻས྄་ཡང་ནའོ། །ཨ་ཡིག་ལ་ཞེས་པ་འདི་ལྔ་པའི་མཐའ་ཅན་འདིར་འབྲེལ་ཏེ། དོན་གྱི་དབང་ལས་རྣམ་དབྱེ་ཡོངས་སུ་འགྱུར་བའོ་ཞེས་པའི་ཚིག་ལས་སོ། །དེས་ན་ཨ་ཡིག་མཐའ་ཅན་གྱི་རྟགས་ལས་ཕ་རོལ་གྱི་བྷིས་ཨཻས་སུ་འགྱུར་རོ། །ཡང་ནའི་སྒྲ་ནི་སྣ་ཚོགས་
པ་ཉིད་ཀྱི་དོན་ནོ། །བྱུཊ་མང་པོ་ཉིད་ལ་ནི་ཨེའོ་ཞེས་པས་ཨེ་ཉིད་ཐོབ་པ་ལའོ། །དེ་ཝཻཿ།། ཨཻས྄ཞེས་བརྗོད་པར་བྱ་བ་ལ་ཨཻས྄བརྗོད་པ་ནི་གསལ་བྱེད་མཐའ་ཅན་གྱི་དོན་དུ་སྟེ་དེས་ན་རྒ་བ་ལས་ཤིན་ཏུ་འདས་པ་ནི། ཨ་ཏི་ཛ་ར་སཻཿ དབྱངས་ཐུང་ངུ་ཞེས་པས་ཛ་རའི་སྒྲའི་ཐུང་ངུའོ། །
དེ་ནས། བྷིས྄་ཨཻས྄འོ། །ཕྱོགས་གཅིག་རྣམ་པར་འགྱུར་བ་ནི་གཞན་མ་ཡིན་པ་དང་འདྲའོ་ཞེས་པའི་ཚིག་ལས་ཛ་རས་ཡང་ནའོ་ཞེས་པས་ཛ་རའི་སྒྲའི་ཛ་རས་སུ་བསྒྱུར་བའོ། །འོ་ན་འདིར་ངེས་པར་ལྷུང་བའི་མཚན་ཉིད་ཅན་གྱི་སྒྲུབ་པ་ནི་དེ་དང་འགལ་བའི་རྒྱུ་མཚན་མེད་པའོ་ཞེས་པའི་
ཚིག་ལས་ཇི་ལྟར་ཛ་རའི་སྒྲའི་ཛ་རས་སུ་བསྒྱུར་བར་འགྱུར་ཏེ། ཨ་ཡིག་གི་མཐའ་ཅན་ཉིད་ངེས་པར་ལྷུང་བ་སྟེ། བར་མ་ཆད་པས་སྒྲུབ་པ་གང་ཡིན་པ་ཨཻས་སུ་བསྒྱུར་བ་སྟེ། དེ་ཅི་ལྟར་ཨ་ཡིག་གི་མཐའ་ཅན་ཉིད་ཉམས་པར་འགྱུར། འདི་ལྟར། ཨ་ཏི་ཛ་རིཿ། ཞེས་པ་འགྱུར་དགོས་
ཤེ་ན། དེའི་ཚེ་ངེས་པར་ལྷུང་བའི་ཡོངས་སུ་བཤད་པ་རྟག་ཏུ་མ་ཡིན་པ་ཉིད་དུ་ཤེས་པའི་དོན་དུ་ཨཻས་བརྗོད་པ་འདིའོ། །དེས་ན། དཱཀྵིཀྵའི་བུ་སྟེ་སྐར་མ་ཞེས་པ་ལ་སོགས་པ་གྲུབ་པོ། །ངྷུ་ཊ་མང་པོ་ཉིད་ལ་ནི་ཨེའོ། །མང་པོ་ཉིད་ལ་གནས་པའི་ངྷུཊ་དང་པོ་ཅན་གྱི་རྐྱེན་ཏེ། དེ་ཕ་རོལ་ལ་
ཨ་ཡིག་མཐའ་ཅན་གྱི་རྟགས་ཨེ་ཉིད་དུ་འགྱུར་རོ། །དེ་ཝེ་བྷྱཿ། དེ་ཝེ་ཥུ། དྷུཊ་ལ་ཞེས་པ་ཅི་ཞེ་ན། དེ་ཝཱ་ནཱཾ། མང་པོ་ཉིད་ལ་ཞེས་པ་ཅི་ཞེ་ན། དེ་ཝ་སྱ་ཨོས་ལ་ཡང་ངོ་། །ཨ་ཡིག་མཐའ་ཅན་གྱི་རྟགས་ཨོ་ཕ་རོལ་ལ་ཨེ་ཉིད་དུ་འགྱུར་རོ། །དེ་ཝ་ཡོཿ། ད་སི་ཨཱཏའོ། །ཨ་
ཡིག་མཐའ་ཅན་གྱི་རྟགས་ལས་ཕ་རོལ་གྱི་ངསི་ཨཱཏ་རུ་བསྒྱུར་བར་འགྱུར་རོ། །དེ་ཝཱཏ། རིང་པོར་བརྗོད་པ་ནི། རྣམ་པ་སྣ་ཚོགས་པའི་དོན་ཏོ། །འོན་ཨཱཏ་ཅེས་བྱས་ན་ཨ་ཡིག་ལ་དབྱེའོ་ཞེས་པས་དབྱི་བར་འགྱུར་བ་མ་ཡིན་ནམ་ཞེ་ན། མི་འགྱུར་ཏེ་བསྒྱུར་བའི་ཨ་ཡིག་བརྗོད་པ་ནི་དོན་མེད་