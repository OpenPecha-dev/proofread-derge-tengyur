འཕེལ་བའོ། །རིགས་མ་ཡིན་པ་ལ་ཞེས་པ་ཅི་ཞེ་ན། བྲཧྨ་ཎཱ་ནྣི་མནྟྲ་ཡི་ཏཱ། མ་ཏྲི་གསང་བ་སྨྲ་བ་ལའོ། །ཨི་ཡིག་ནི་ན་ཡིག་ཨཱ་ག་མའི་དོན་ཏོ། །ནི་སྔོན་དུའོ། །ཙུ་ར་སོགས་ཉིད་ཀྱི་ཕྱིར་ཨིནའོ། །ཏྲི་ནའོ་ཞེས་པས་ཏྲི་ནའོ། །ཨིཊའོ། །ཡོན་ཏན་ནོ། །དེའི་དང་
ཚུལ་ལ་ཞེས་པ་ཅི་ཞེ་ན། ཤཱི་གྷྲཾ་བྷུཾ་ཀྟེ། གྲོང་དུ་མྱུར་བར་བདག་འགྲོའོ་ཞེས་པའོ། །འོ་ན་སཱ་དྷུ་ཀའ་རཱི་འདིར་དེའི་དང་ཚུལ་རྟོགས་པ་མ་ཡིན་པའི་ཇི་ལྟར་ཞེ་ན། བདེན་ཏེ། དེའི་ངང་ཚུལ་ནི་དེའི་ཆོས་དེ་ལེགས་པར་བྱེད་པ་རྣམས་ལའོ་ཞེས་པའི་ཤེས་པར་བྱེད་པ་ལས་འགྱུར་རོ། །བྱེད་པ་པོ་ལ་ཉེ་བར་
འཇལ་བ་ལའོ། །བྱེད་པ་པོ་ཉེ་བའི་ཚིག་ལ་བྱིངས་ལས་ཎི་ནི་འགྱུར་རོ། །རིགས་ཀྱི་དོན་དང་དེའི་ངང་ཚུལ་མ་ཡིན་པ་བརྗོད་པ་ལའོ། །རྔ་མོ་བཞིན་དུ་དུ་བར་བྱེད་པ་ནི་ཨུཥྚ་ཀྲོ་ཤཱི། ཀྲོ་ཤི་ལས་འདིས་ཎི་ནིའོ། །བྱ་རོག་ལྟར་སྒྲོགས་པ་ནི། དྷྭཾཀྵ་བི་རཱ་བཱི། རུ་སྒྲ་ལའོ། །བྱེད་པ་པོ་ལ་ཞེས་པ་ཅི་ཞེ་ན།
ཨ་པུ་པཱ་ནི་བ་བྷཀྵ་ཡ་ཏི་མ་ཥཱན། བྷཀྵ་ལ་ཙུར་སོགས་ཉིད་ཀྱི་ཕྱིར་ཨིནའོ། །ཉེ་བར་འཇལ་བ་ལ་ཞེས་པ་ཅི་ཞེ་ན། ཨུཥྡྷྲཿ། ཀྲོ་ཤ་ཏི། བརྟུལ་ཞུགས་དང་ཡང་ཡང་དག་ལའང་ངོ་། །མིང་ཉེ་བའི་ཚིག་ལ་བྱིངས་ལས་བརྟུལ་ཞུགས་དང་ཡང་ཡང་རྟོགས་པར་བྱ་བཞིན་པ་ལའང་ཎི་ནིའི་རྐྱེན་འགྱུར་རོ། །
ཡང་ཡང་ནི་ཡང་ཡང་དུ་བྱེད་པའོ། །རེ་ཞིག་ལ་བརྟུལ་ཞུགས་ལ། ཨ་ཤྲདྡྷཱ་བྷོ་ཛཱི། ཨ་ལ་བ་ཎ་བྷོ་ཛཱི། ཤིད་ཟན་མི་ཟའོ། །ལན་ཚྭ་མི་ཟའོ་ཞེས་ལ་ཎི་ནིའོ། །ཡང་ཡང་ལ། ཀྵི་ར་པཱ་ཡ་ཎི་ཨུ་ཤཱི་ན་རཿ། ཀ་ཥཱ་ཡ་པཱ་ཡི་ཎོ་གཱཾ་དྷཱ་རཱཿ། འོམ་དང་ཙབ་མོ་ཡང་ཡང་དུ་འཐུང་བར་བྱེད་དོ་ཞེས་པའི་
དོན་ཏེ། མན་ལས་ཏེ་འདིར་སྐྱེས་པ་བཞིན་འང་ངོ་། །མིང་ཉེ་བའི་ཚིག་ལ་མན་ལས་ཎི་ནིའི་རྐྱེན་འགྱུར་ཏེ། འདི་དང་འདིར་ཡང་ཎི་ནིའི་རྐྱེན་གྱི་མཐའ་ལ་སྔ་མ་དང་ཕྱི་མའི་ཚིག་དག་ཏུ་མ་ནྱ་ཏི་སྐྱེས་པ་དང་ཡང་འདྲ་བར་འགྱུར་རོ། །སྐྱེས་པ་དང་འདྲ་བའི་དངོས་པོར་སྒྲུབ་པ་ལ་སྐྱེས་པ་དང་འདྲ་བའི་དངོས་པོའི་
ཚིག་ནི་མི་མཚུངས་པར་སྤྱིར་བཏང་བའི་དོན་དུའོ། །མཛེས་པར་སེམས་ལ་ནི། ཤྭ་བྷ་ན་མཱ་ནཱི་པྭ་ཌཱི། ཤེས་པ་མ་ནི། པ་ཊུ་མཱ་ནཱི། པ་ཊཱིའི་སྒྲ་སྐྱེས་པ་བཞིན་ནོ། །སྐྱེས་པར་བཤད་པ་ཨུང་མ་ཡིན་པའི་མཐའ་ནི་སྐྱེས་པ་དང་འདྲ་བའི་དངོས་པོར་བཤད་པར་བྱའོ། །དེས་ན་འདིར་མི་འགྱུར་ཏེ།