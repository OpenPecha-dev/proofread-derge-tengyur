ཕྱིར་རོ། །འོ་ན་ཨཀའི་རྐྱེནཱང་སརྦའི་མིང་ཅན་ནོ་ཞེས་པས་ན་སརྦའི་མིང་ཅན་སྨོས་པ་ཁོ་ནས་དེ་དགག་པ་གྲུབ་པོ་ཞེས་པས་གཞན་སྨོས་པས་ཅི་བྱ། མ་ཤེས་པ་ལ་སོགས་པའི་དོན་འང་དེའི་རབ་ཏུ་སྦྱོར་བ་པོ་སྟེ་མིང་ཐམས་ཅད་པ་འབའ་ཞིག་ནི་མ་ཡིན་ནོ། །དེ་ཇི་ལྟར་སརྦའི་མིང་ཅན་
སྨོས་པས་དེ་འགོག་པར་རིགས་ཤེ་ན། འདི་ཡང་དག་པ་མ་ཡིན་ཏེ། གང་ཞིག་གཉིས་དག་ལ་འགྱུར་ཞིང་ཐོབ་པ་དེ་ནི་གང་ཡང་རུང་བས་ཉེ་བར་འདོགས་ཏེ་དཔེར་ན་མའི་བུ། ཕའི་བུ་ཞེས་པ་བཞིན་ནོ། །དེའི་ཕྱིར་ཨ་ཀའི་རྐྱེན་ནི་སརྦའི་མིང་ཅན་ཁོ་ནའོ། །འདིའི་སྐབས་སུ་བྱས་པའི་བྱ་བ་
སརྦའི་མིང་ཅན་སྨོས་པས་འགོག་གི་སྐབས་གཞན་དུ་བྱས་པའི་ཨཀའི་རྐྱེན་ནི་མ་ཡིན་ནོ་ཞེ་ན། འདིའང་ཡང་དག་པ་མ་ཡིན་ཏེ། དེ་ལྟར་གྱུར་ན་སརྦའི་མིང་ཅན་སྨོས་པ་དོན་མེད་པར་འགྱུར་རོ། །དེའི་ཕྱིར་སརྦའི་མིང་ཅན་སྨོས་པ་ལས་ཨཀའི་རྐྱེན་དགག་པ་གྲུབ་པོ་ཞེས་པས་གཞན་
སྨོས་པ་དོན་མེད་པ་སྟེ། དེ་ལྟར་ཡིན་ན་དེའི་ཚེ་འདིའི་དགོས་པ་བསམ་པར་བྱའོ། །གསུམ་པའི་ཚིག་སྡུད་ལའང་ངོ་། །གསུམ་པའི་ཚིག་སྡུད་ཡོད་ན་ཐམས་ཅད་པའི་མིང་ལས་ཕ་རོལ་རྐྱེན་ལས་སརྦའི་མིང་ཅན་གྱི་བྱ་བར་མི་འགྱུར་ཏེ། ཟླ་བ་གཅིག་གིས་སྔ་བ་ནི། མཱ་ས་པཱུརྦཿ།
དེའི་ཆེད་དུ་ནི། མཱ་ས་པཱུརྦ་ར་ཡ། མཱ་ས་པཱུརྦཏ྄། མཱ་ས་པཱུ་རྦེ། མཱ་ས་པཱུརྦཱ་ཎཱཾ། མཱ་ས་པཱུརྦཱཿ དག་ལ་ཡང་མི་འདོད་དེ། མཱ་སེ་ན་པཱུརྦ་ཡ། གསུམ་པ་སྨོས་པ་ཅི་ཞེ་ན། ཆེན་པོའང་འདི་ཡིན་ལ་སྔ་མའང་ཡིན་པ་ནི། མ་ཧཱ་པཱུརྦ་ཏེ། དེའི་ཆེད་དུ་ནི། མཱ་ཧཱ་པཱུརྦ་སྨཻ། འབྲུ་མང་པོ་པ་
ལའང་ངོ་། །འབྲུ་མང་པོ་པའི་ཚིག་སྡུད་ཡོད་ན་ཐམས་ཅད་པའི་མིང་ཅན་ལས་ཕ་རོལ་གྱི་རྐྱེན་ལས་སརྦའི་མིང་ཅན་གྱི་བྱ་བར་མི་འགྱུར་རོ། །གང་གི་དགའ་བ་ཐམས་ཅད་ཡིན་པ་དེ་ནི་ཐམས་ཅད་དགའ་བ་སྟེ་དེའི་ཆེད་དུ་ནི། པྲི་ཡ་སརྦཱ་ཡ། པྲི་ཡ་སརྦཱཏ། བྲི་ཡ་སརྦེ། པྲི་ཡ་སརྦཱ་ཎཱཾ། པྲི་
ཡ་སརྦཱཿ། ཕྱོགས་རྣམས་ཀྱི་ཡང་ནའོ། །ཕྱོགས་བརྗོད་པའི་སྒྲ་རྣམས་ཀྱི་འབྲུ་མང་པོ་པ་གང་ཡིན་པ་དེ་ཡོད་པ་ལ་ཐམས་ཅད་པའི་མིང་ལས་ཕ་རོལ་གྱི་རྐྱེན་ལ་སརྦའི་མིང་ཅན་གྱི་བྱ་བ་ཡང་ན་མི་འགྱུར་རོ། །ལྷོ་དང་ཤར་གྱི་བར་གང་ཡིན་པའི་ཕྱིར་བྲལ་དེ་ནི་ལྷོ་ཤར་ཏེ་