དུ་བསྒོམས་པ་དེའི་ཚེ་ཕྱག་རྒྱ་དགྲོལ་བར་མི་ནུས་པར་འགྱུར་བ་དེ་ན་གཏེར་ཡོད་པར་ཤེས་པར་བྱའོ། །ཏིང་འཛིན་ཕྱག་རྒྱ་བཅིངས་ནས་ནི། །དེ་རྣམས་ཀུན་ནས་བཙལ་ནས་ཀྱང་། །ཞེས་བྱ་བ་ནི་རིན་ཆེན་པདྨ་དང་། དེའི་རིགས་ཀྱི་རྣལ་འབྱོར་བྱས་ལ། ཕྱིས་རཏྣ་པ་རི་ཀྵ་ཛྙཱ་ན་ཨཱ་བེ་ཤ །
ཞེས་བྱ་བ་ལྟ་བ་ལ་ཡིད་ཀྱིས་བྲིས་ཏེ། སྔ་མ་བཞིན་དུ་བསྒྲུབས་ནས་ཇི་སྲིད་བསྒོམས་པ་དེའི་ཚེ་གཏེར་རྣམས་མཐོང་བར་འགྱུར་རོ། །ལས་ཀྱི་ཕྱག་རྒྱ་བཅིངས་ནས་ཀྱང་། །གཏེར་རྣམས་ཀུན་དུ་བཙལ་ནས་ཀྱང་། །ཞེས་བྱ་བ་ལ་རིན་ཆེན་ཆར་འབེབས་སམ། རིན་ཆེན་མཆོད་པ་ལ་
སོགས་པ་དེའི་རིགས་ཀྱི་རྣལ་འབྱོར་བྱས་ལ་རིན་ཆེན་ཆར་འབེབས་སམ་དེའི་རིགས་ཀྱི་ལས་ཀྱི་ཕྱག་རྒྱ་བཅིངས་ཏེ། རང་གི་སྙིང་གའི་རྡོ་རྗེ་ནོར་བུ་རིན་ཆེན་ཆར་འབེབས་བསམ་པར་བྱའོ། །དེའི་སྟེང་དུ། ཨོཾ་མ་ཎི་ཀརྨྨ་བྷྲ་མ་ཡ་ཞེས་བྱ་བ་ཡིད་ཀྱིས་བྲིས་ལ་སྔ་མ་བཞིན་དུ་བསྒྲུབས་ན།
གནས་གང་དུ་གཏེར་ཡོད་པ་ཡིན་ནོ་ཞེས། འཇིག་རྟེན་ཕལ་ཆེར་རེ་བར་འགྱུར་བ་དེར། ཇི་སྲིད་བསྒོམས་པ་དེའི་ཚེ་ལས་ཀྱི་ཕྱག་རྒྱ་འཁོར་བར་འགྱུར་རོ། །དེ་ནས་དེ་ན་གཏེར་ཡོད་པར་ཤེས་པར་འགྱུར་རོ། །དེ་ནས་གསང་བའི་ཕྱག་རྒྱའི་ཡེ་ཤེས་བསླབ་པར་བྱའོ་ཞེས་བྱ་བ་ནི་གཏེར་
གྱི་ལྷ་དང་མཉམ་པར་སྦྱོར་བས། བསྒོམ་པ་གསང་བའི་ཡེ་ཤེས་བསླབ་པར་བྱའོ། །དབང་པོ་གཉིས་ནི་མཉམ་སྦྱར་ལ། །གཏེར་རྣམས་ཀུན་དུ་ཚོལ་བྱེད་ཅིང་། །ཞེས་བྱ་བ་ནི་བཅོམ་ལྡན་འདས་དོན་ཐམས་ཅད་གྲུབ་པའམ། ནོར་བུའི་མཚན་མ་ལ་སོགས་པ་དེའི་རིགས་ཀྱི་རྣལ་འབྱོར་
བྱས་ལ། དེ་ནས་རང་གི་སྙིང་གར་རྡོ་རྗེ་ནོར་བུ་བསམས་ལ་དེའི་དབུས་སུ་ཨོཾ་མ་ཎི་ཡོ་ག་ཨཱ་བེ་ཤ །ཞེས་བྱ་བ་ཡིད་ཀྱིས་བྲིས་ཏེ། དོན་ཐམས་ཅད་གྲུབ་པ་དང་། དེའི་རིགས་ཀྱི་ཕྱག་རྒྱ་ཆེན་པོ་བཅིངས་ལ་སྔ་མ་བཞིན་དུ་བསྒྲུབ་པ་དང་། གཏེར་གྱི་གནས་སུ་ཆོ་ག་ཐམས་ཅད་རྗེས་སུ་སྤྱད་
ལ་གཏེར་གྱི་ལྷ་དང་ལྷ་མོའི་གཟུགས་སུ་རྣམ་པར་བསམས་ཏེ། ཇི་སྲིད་དུ་<ལྟན་,ལྷན་>ཅིག་མཉམ་པར་སྦྱོར་བས་བསྒོམས་པ་དེ་སྲིད་བབས་པར་གྱུར་ནས་མངོན་སུམ་མཐོང་བར་འགྱུར་རོ། །དམ་ཚིག་མཆོག་ནི་བཅིངས་ནས་ཀྱང་། །ཞེས་བྱ་བ་ལ་སོགས་པ་རིན་ཆེན་ལྟ་བ་འམ།