བནྡྷ་ཧཾ་ཞེས་བྱ་བའམ། དྲུཾ་ཞེས་བྱ་བ་ཡོངས་སུ་བཟླའོ། །རྡོ་རྗེ་ཁུ་ཚུར་གཉིས་ཀྱིས་མཐེའུ་ཆུང་གཉིས་ལུ་གུ་རྒྱུད་དུ་སྦྲེལ་ལ་མཛུབ་མོ་གཉིས་ཀྱི་རྩེ་མོ་སྦྱར་ཏེ་བཟློག་ནས་སྤྱི་གཙུག་ཏུ་གཞག་པ་འདི་ནི་རྡོ་རྗེ་གཙུག་ཏོར་གྱི་ཕྱག་རྒྱའོ། །ཡང་རྡོ་རྗེ་ཞགས་པ་དེ་ཉིད་བཅིང་བར་བྱས་ཏེ། ཨོཾ་བཛྲ་པཱ་ཤ་ཧྲི།
རྡོ་རྗེ་ཁུ་ཚུར་གཉིས་ཀྱིས་མཁྲིག་མ་མདུད་པ་བྱས་པ་འདི་ནི་ཞགས་པའི་ཕྱག་རྒྱའོ། །རྡོ་རྗེ་བ་དན་གྱིས་ནུབ་ཕྱོགས་བཅིང་བར་བྱ་སྟེ། ཨོཾ་བཛྲ་པ་ཏཾ་ཀེ་པ་ཏཾ་གི་ནི་ར་ཊ། རྡོ་རྗེ་བསྡམས་པ་ལས་མཐེ་བོ་གཉིས་སེམས་དཔའི་སྐྱིལ་ཀྲུང་དུ་བྱས་ལ་མཛུབ་མོ་གཉིས་མཉམ་པར་གཞིབས་ཏེ་ཕྱེ་ལ་མཐེའུ་ཆུང་
གཉིས་བརྐྱང་ནས་བ་དན་ལྟར་བྱ་བ་ནི་རྡོ་རྗེ་བ་དན་གྱི་ཕྱག་རྒྱའོ། །བྱང་ཕྱོགས་སུ་རྡོ་རྗེ་ནག་མོས་བཅིང་བར་བྱ་སྟེ། ཧྲི་བཛྲ་ཀ་ལི་རུ་ཊ་མ་ཊ། སྔར་བཤད་པའི་རྡོ་རྗེ་གནོད་སྦྱིན་གྱི་ཕྱག་རྒྱ་སྙིང་གར་བསྟན་པར་བྱས་པ་ནི་རྡོ་རྗེ་ནག་མོའི་ཕྱག་རྒྱའོ། །རྡོ་རྗེ་རྩེ་མོས་ལྟོ་བཅིང་བར་བྱ་སྟེ། སྔར་བཤད་པ་ཉིད་ཀྱི་
སྔགས་དང་། རྡོ་རྗེ་ཁུ་ཚུར་གཉིས་རི་བོ་འདེགས་པའི་ཚུལ་དུ་བྱ་བ་ནི་རྡོ་རྗེ་རྩེ་མོའི་ཕྱག་རྒྱའོ། །རྡོ་རྗེ་ལས་ཀྱི་དཀྱིལ་འཁོར་བཅིང་བར་བྱས་ལ་ར་བར་བརྩིག་པར་བྱའོ། །ཧཱུཾ་བཛྲ་ཀརྨྨ་ཡང་རྡོ་རྗེ་ཧཱུཾ་མཛད་ཀྱི་ནང་དུ་ར་བ་བྱས་ཏེ། ཧཱུཾ་ཞེས་བརྗོད་ཅིང་། རྡོ་རྗེ་ཁུ་ཚུར་གཉིས་བཅིངས་ལ། །ལག་ངར་
རྡོ་རྗེ་བྱས་ནས་སུ། །མཐེའུ་ཆུང་ལྕགས་ཀྱུར་བཅིང་བར་བྱ། །མཛུབ་མོ་གཉིས་ཀྱིས་བསྡིགས་པ་ནི། །འཇིག་རྟེན་གསུམ་རྒྱལ་ཞེས་བྱའོ། །ཞེས་བྱ་བ་ནི་རྡོ་རྗེ་ཧཱུཾ་མཛད་ཀྱི་ཕྱག་རྒྱའོ། །དེ་ཉིད་ལས་གུང་མོ་གཉིས་བརྐྱང་བ་ནི་རྡོ་རྗེ་ལས་ཀྱི་ཕྱག་རྒྱའོ། །རྡོ་རྗེ་བསྡམས་པ་དང་། བཛྲ་བནྡྷ་
བཾ་ཞེས་བྱ་བ་ནི་རྡོ་རྗེ་བླ་རེ་བྱའོ། །དེ་ནས་ནོར་བུའི་གནོད་སྦྱིན་ཡོངས་སུ་བཟླས་པའི་དྲིའི་ཆུའི་སྣོད་ལྷའི་ཁང་པའི་སྒོར་གཞག་པ་ལ་བསང་གཏོར་བྱས་ལ། ནོར་བུའི་གནོད་སྦྱིན་བཟླས་པའི་དྲིའི་ཆུ་ཉིད་ཀྱིས་མཆོད་པའི་ཡན་ལག་ཐམས་ཅད་བསང་བ་དང་། སྔར་བཤད་པའི་རྡོ་རྗེ་མའི་ཕྱག་རྒྱ་
དང་བཅས་པའི་སྔགས་ཀྱིས་ལན་གསུམ་མངོན་པར་བཟླས་ལ། མེ་ཏོག་གི་ཕྱག་རྒྱ་དང་བཛྲ་པུཥྤེ་ཧཱུཾ་ཞེས་ལན་གསུམ་མངོན་པར་བཟླ་བར་བྱ་བ་དང་། ཨོཾ་བཛྲ་གནྡྷེ་ཞེས་དྲིའི་ཕྱག་རྒྱས་དྲིའོ། །ཨོཾ་བཛྲ་དྷཱུ་པེ་ཧཱུཾ་ཞེས་བྱ་བ་དང་། ཨ་ཀཱ་རོ་མུ་ཁཾ་སརྦྦ་དྷརྨྨཱ་ཎཱཾ། ཨཱདྱ་ནུཏྤནྣ་ཏྭཏ་ཅེས་བྱ་བ་དང་།