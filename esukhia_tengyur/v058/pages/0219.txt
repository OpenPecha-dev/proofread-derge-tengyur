བྱའོ། །རིམ་པ་ནི་འདི་ཡིན་ཏེ། སྔོན་པོ་དང་། སེར་པོ་དང་། དམར་པོ་དང་། ལྗང་གུ་དང་། ཀུན་གྱི་ནང་དུ་དཀར་པོ་སྟེ། དེ་སྐད་དུ་ཡང་། །སྔོན་པོ་རྡོ་རྗེ་རྩེ་རང་བཞིན། །གཉིས་པ་གསེར་ལ་དམིགས་པ་སྟེ། །པདྨ་རཱ་གའི་རང་བཞིན་གཞན། །དེ་བཞིན་གཞན་དག་མརྒད་
འདྲ། །དཀར་པོ་ནང་དུ་ཤེས་བྱ་སྟེ། །དེ་ནི་ཚོན་གྱི་རིམ་པར་བཤད། །ཅེས་གསུངས་སོ། །ཇི་ལྟ་བ་བཞིན་དུ་ཕྱི་རོལ་གྱི་དཀྱིལ་འཁོར་བྲིས་ནས། དེ་ནས་ནང་གི་དཀྱིལ་འཁོར་རི་མོ་ཟླུམ་པོ་གཉིས་བསྐོར་བའི་ནང་དུ་རིན་པོ་ཆེའི་ལྕུག་མ་བྲི་བར་བྱའོ། །ཕྱི་རོལ་གྱི་རི་མོ་དང་ཉེ་བར་ཁ་ཕྱིར་བལྟས་པའི་རྡོ་རྗེ་
རིན་པོ་ཆེའི་ཕྲེང་བ་འབར་བ་དང་བཅས་པར་བྱའོ། །དེ་ནས་ནོར་བུའི་ཀ་བ་བརྒྱད་བྱས་ལ། ཀ་བ་བརྒྱད་པའི་དབུས་སུ་ཟུར་བརྒྱད་པའི་ནོར་བུ་དང་འདྲ་བ་འབར་བ་དང་བཅས་པའི་ནང་གི་དཀྱིལ་འཁོར་བྲི་བར་བྱའོ། །དེ་ནས་དཀྱིལ་འཁོར་གྱི་ལྟེ་བར་བཅོམ་ལྡན་འདས་རྣམ་པར་སྣང་མཛད་པདྨ་དང་།
སེང་གེའི་གདན་ལ་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་ལས་བཤད་པའི་ཚུལ་གྱིས། ཨོཾ་བུདྡྷ་རཏྣ་ཧཱུཾ་ཞེས་བྱ་བའི་སྙིང་པོ་འདི་བྲིས་ལ། སྙིང་པོ་འདི་ནམ་མཁའི་ཕྱོགས་ནས་ཕབ་སྟེ། གཟུགས་བརྙན་དང་གཅིག་ཏུ་བསྲེ་བར་བྱའོ། །དེ་བཞིན་དུ་ཐམས་ཅད་
ཀྱང་ཤེས་པར་བྱའོ། །དེའི་ཕྱོགས་རྣམས་སུ་པདྨ་དང་། ཟླ་བའི་གདན་ལ། ཨོཾ་བཛྲ་མ་ནེ་ཧཱུཾ། ཨོཾ་བཛྲ་རཏྣ་ཨཾ་ཀུ་ར་ཧཱུཾ། ཨོཾ་བཛྲ་རཏྣ་པདྨ་ཧཱུཾ། ཨོཾ་བཛྲ་རཏྣ་པཱ་ཤ་ཧཱུཾ། ཞེས་བྱ་བའི་སྙིང་པོ་རྣམས་ཀྱིས་ཕྱག་རྒྱ་བཞི་བྲི་བར་བྱའོ། །དེ་ནས་ཤར་ཕྱོགས་ཀྱི་རིན་པོ་ཆེ་རེའུ་མིག་གི་དཀྱིལ་འཁོར་གྱི་དབུས་སུ་
བཅོམ་ལྡན་འདས་རྡོ་རྗེ་སྙིང་པོ་འཁོར་དང་བཅས་པ། ཨོཾ་སརྦྦ་ཨརྠ་སི་དྡྷི་པྲ་དཱ་ཧཱུཾ། ཨོཾ་བཛྲ་མ་ཎི་ཙིནྟཱ་ཨཱ་ཀཱ་ཤ་གརྦྷ་སིདྡྷྱ་སིདྡྷྱ་ཧཱུཾ། ཨོཾ་རཏྣ་ཨཾ་ཀུ་ཤ་ཨཱ་ཀཪྵ་ཡ། སརྦྦ་ཨརྠ་ཨ་ན་ཡ་ཤཱི་གྷྲཾ་སརྦྦ་ཏ་ཐཱ་ག་ཏ་ས་ཏྱ་མ་ནུ་སྨ་ར་ཧཱུཾ། ཨོཾ་མ་ཎི་རཱ་ག་བ་ཤི་ཀུ་རུ་སརྦྦ་ཨརྠཱ་ན་ཡ་ཨཱ་ཀཱ་ཤ་གརྦྷ་ཧཱུཾ། ཨོཾ་རཏྣ་ཏུཥྚི་
ཧཱུཾ། ཞེས་བྱ་བའི་སྙིང་པོ་འདི་རྣམས་ཀྱིས་བྲི་བར་བྱའོ། །ལྷོ་ཕྱོགས་ཀྱི་ནོར་བུའི་རེའུ་མིག་གི་དབུས་སུ། རིན་ཆེན་ཕྲེང་བ་འཁོར་དང་བཅས་པ་རྣམས། ཨོཾ་རཏྣ་ཧྲྀཥྚ་ཏྲཱཾ། ཨོཾ་སརྦྦ་ཏ་ཐཱ་ག་ཏ་ཨ་བྷི་ཥེ་ཀ་རཏྣ་མཱ་ལ་ཧཱུཾ། ཨོཾ་མ་ཎི་སཱུརྱ་ཧཱུཾ། ཨོཾ་ཙིནྟཱ་མ་ཎི་དྷྭ་ཛ་སརྦྦ་ཨཱ་ཤཱ་པ་ར་པཱུ་ར་ཀ་ཨཱ་