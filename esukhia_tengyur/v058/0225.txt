བཟླས་ལ་འཇུག་པའི་སྒོ་མངོན་པར་ཕྱོགས་པར་གཞག་པར་བྱའོ། །དེས་འཇུག་པའི་དུས་སུ་བདག་དང་སློབ་མ་དབང་བསྐུར་བར་བྱའོ། །རྡོ་རྗེ་ནོར་བུ་ཆེན་པོའི་ཕྱག་རྒྱ་བཅིང་བ་དང་། འཆིང་དུ་གཞུག་པར་བྱའོ། །རྣམ་པར་སྣང་མཛད་ལ་སོགས་པའི་བུམ་པ་སོ་སོའི་མཚན་མས་
མཚན་པ་ཕྱིའི་དཀྱིལ་འཁོར་གྱི་ཕྱི་རོལ་དུ་དཀྱིལ་འཁོར་ཀུན་ལ་བསྐོར་ཏེ་བཞག་ལ། བུམ་པ་གང་བ་ལ་ཡང་དེའི་སྔགས་བརྒྱ་རྩ་བརྒྱད་བཟླས་ཏེ་གཞག་པར་བྱའོ། །གལ་ཏེ་མེད་ན་བཅོམ་ལྡན་འདས་རྡོ་རྗེའི་སྙིང་པོའི་བུམ་པ་དང་། རྣམ་པར་སྣང་མཛད་དང་། རིན་ཆེན་ལྟ་བ་དང་། རིན་ཆེན་པདྨ་དང་།
རིན་ཆེན་ཆར་འབེབས་རྣམས་ཀྱི་རང་རང་གི་སྔགས་ཀྱིས་བུམ་པ་ལ་བཟླས་ནས་དབུལ་བར་བྱའོ། །ཨོཾ་བཛྲ་མཱ་ལེ་ཧཱུཾ། ཞེས་བྱ་བ་རིགས་ཀྱི་སྙིང་པོ་འདིས་དོན་ཐམས་ཅད་གྲུབ་པའི་བུམ་པ་ལ་ལན་བརྒྱ་རྩ་བརྒྱད་བཟླས་ནས་དོན་ཐམས་ཅད་གྲུབ་པའི་རིགས་ཀྱི་ལྷ་ཐམས་ཅད་ལ་དབུལ་བར་བྱའོ། །ཨོཾ་མ་ནི་
རཏྣེ་ཧཱུཾ། ཞེས་བྱ་བས་རིན་ཆེན་ལྟ་བའི་རིགས་ཀྱི་བུམ་པ་ལའོ། །ཨོཾ་དྷརྨྨ་རཏྣེ་ཧཱུཾ། ཞེས་བྱ་བས་རིན་ཆེན་པདྨའི་རིགས་ཀྱི་བུམ་པ་ལའོ། །ཨོཾ་དྲྀཥྚ་ཧྲཱི་ཧཱུཾ། ཞེས་བྱ་བས་རིན་ཆེན་ཆར་འབེབས་ཀྱི་བུམ་པ་ལ་ལན་བརྒྱ་རྩ་བརྒྱད་བཟླས་ཏེ། རིན་ཆེན་ཆར་འབེབས་ཀྱི་ལྷ་རྣམས་ལ་དབུལ་བར་བྱའོ། །
དེ་ནས་བདག་པོ་ལྔའི་བུམ་པ་གང་བ་དང་། རིགས་བཞིས་གང་བའི་བུམ་པ་བཞིས་དབུལ་བ་དང་། བྱམས་པ་ལ་སོགས་པ་རྣམས་ལ་གང་བའི་བུམ་པ་གཅིག་ལ་དེའི་རིག་པ་བཟླས་ནས་དབུལ་བར་བྱའོ། །གལ་ཏེ་མ་རྙེད་པར་གྱུར་ན་བཅུ་ལས་ཉུང་བར་མི་བྱའོ་ཞེས་བཅོམ་ལྡན་འདས་ཉིད་ཀྱིས་གསུངས་
སོ། །དེ་ནས་སྔ་མ་བཞིན་དུ་ཁྲུས་བྱ་བ་དང་། རྣལ་འབྱོར་ཆེན་པོ་ཡང་དག་པར་བསྒྲུབས་ལ། དོན་ཐམས་ཅད་གྲུབ་པའི་གཟུགས་དང་རྗེས་སུ་མཐུན་པའི་རྒྱན་གདགས་པ་གོས་ཐམས་ཅད་ལ་དྲི་དང་བདུག་པས་ལེགས་པར་བསྒོས་ནས་རིན་ཆེན་གནོད་སྦྱིན་ཡོངས་སུ་བཟླས་ཏེ། ཟེའུ་ཀ་བཅིང་
བ་ལ་སོགས་པ་དང་། རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་ལས་བཤད་པའི་རྡོ་རྗེ་རིན་ཆེན་གྱིས་རྒྱན་ཐམས་ཅད་ལ་མངོན་པར་བསྔགས་ལ། ཇི་ལྟར་རྗེས་སུ་མཐུན་པའི་སློབ་དཔོན་བདག་ཉིད་ལ་རྣམ་པར་བརྒྱན་ཏེ། ཡང་ཅོད་པན་ལ་རིན་པོ་ཆེའི་མྱུ་གུ་དང་། དར་<དཕྱངས་,དཔྱངས་>ལ་རྡོ་རྗེ་རིན་ཆེན་ཡོངས་སུ་བཟླས་