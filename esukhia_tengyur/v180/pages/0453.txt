པའི་འཕེན་བྱེད་མེད་པའི་ཕྱིར་རོ། །ཡོད་ཀྱང་དུག་ལ་སོགས་པའི་གནོད་པས་ལུས་ལ་རང་གི་རྣམ་ཤེས་མེད་པས། དེ་ཕན་མི་ཐོགས་པའི་ཕྱིར། དེ་ཡི་ཤེས་པས་ཕན་འདོགས་ཕྱིར། །ཡིད་ཀྱི་ལུས་ལ་བརྟེན་པར་བཤད། །ཅེས་གསུངས་པའོ། །ས་བོན་ལས་བྱུང་བའི་འབྲུ་ཡང་
ཆར་ལ་སོགས་པས་ཕན་མ་བཏགས་པས་ན་ཕུན་སུམ་ཚོགས་པར་མི་འགྱུར་ལ། ཕན་འདོགས་བྱེད་པའང་ཡིན་བླ་སྟེ། །ཞེས་བྱ་བ་ནི། དངོས་སུ་རྟེན་ཡིན་པ་ཉིད་ཀྱིས་སམ། མ་ཡིན་ཡང་ཟློས་པ་མ་ཡིན་ལ། ལུས་ལ་སྲེད་པ་དང་བཅས་པའི་ཡིད་དམ། ལས་ཀྱང་དེས་ཕན་
འདོགས་པར་མི་བྱེད་ན་མི་འགྱུར་ཞེས་བྱ་བ་འདི་ལ་དགོངས་པ་ནི། དེ་ལ་སྲེད་པས་དེར་འདྲེན་པའི་ཕྱིར་དང་། ཕན་འདོགས་པར་མི་བྱེད་པ་ལ་ཡང་མི་ལྟོས་པའི་ཕྱིར་དང་། དེ་དང་དེ་མ་ཡིན་པའི་རྟེན་ཉིད་ཀྱང་རང་གི་རིགས་གོམས་པའི་བསྐྱེད་བྱ་ཡིན་པར་སྐྱེ་བའི་དང་པོ་ལ་མཐོང་བའི་ཕྱིར་
རོ་ཞེས་བྱ་བ་ལ་སོགས་པ་རྗེས་སུ་རྟོགས་པའི་ཕྱིར་དེ་ལྡོག་པ་ཡིན་ཡང་མི་ལྡོག་པ་ཡིན་ནོ། །ཡང་ན་དོན་ནི་དོན་དུ་གཉེར་བར་བྱ་བ་སྟེ། བླང་བྱའམ་དོར་བྱ་སྟེ་བདེ་བ་དང་སྡུག་བསྔལ་དང་དེའི་སྒྲུབ་བྱེད་རྣམས་ཡིན་ལ། དེ་ཡང་འདིའི་སྒོ་ནས་ཏེ། དེས་དོན་ཉིད་རྣམ་པར་འགྱུར་བར་སྒྲུབ་
པར་བྱེད་ཅེས་བྱ་བའི་དོན་ཏོ། །དེ་ཡང་དམིགས་པར་བྱ་བ་ཉིད་དེ་བཞིན་དུ་འགྱུར་བའི་ཕྱིར་དེ་ཡང་ཤུགས་ཀྱིས་བསྟན་པ་ཡིན་ནོ། །དེའི་ཤེས་པས་ཕན་འདོགས་པའི་ཕྱིར་ཞེས་བྱ་བ་དང་། ཤེས་པ་དང་ཤེས་པ་མ་ཡིན་པ་དག་གི་དབྱེ་བ་ལ་ཡང་དགོངས་པ་འདི་ཡིན་ནོ། །ལུས་རྣམ་པར་འགྱུར་
བ་ཡིན་ན་སེམས་རྣམ་པར་འགྱུར་བའི་ཕྱིར་འགྱུར་བ་ཅན་གྱི་སེམས་ནི་སེམས་ཁོ་ན་ལས་སྐྱེས་པར་མི་རིགས་པ་མ་ཡིན་ནམ་སེམས་ནི་ལུས་དང་བྲལ་བར་མ་མཐོང་བའི་ཕྱིར་རོ། །དེའི་ཕྱིར་ལུས་ཁོ་ན་ལས་སྐྱེས་པའི་སེམས་ནི་སེམས་འགྱུར་བས་འགྱུར་བ་ཅན་དུ་འགྱུར་སྙམ་དུ་སེམས་པ་
ལས། ལུས་ཡོད་པ་ནི་རྟག་ཏུ་ཞེས་བྱ་བ་སྟེ། གལ་ཏེ་ཡང་ལུས་ནི་སེམས་དང་མི་འབྲལ་བར་མཐོང་བ་དེ་ལྟ་ན་ཡང་སེམས་ཀྱི་སྔ་རོལ་ཏུ་མེད་པར་མི་འགྲུབ་པོ་ཞེས་བྱ་བའི་དོན་ཏོ། །དེ་ལྟར་ན་མ་གྲུབ་པ་ཁོ་ན་ཡིན་པར་བསྟན་པ་ནི། རིག་པ་རང་ངམ་ཞེས་བྱ་བ་བདག་ཉིད་ཀྱིས་སྐྱེ་བཞིན་