སྙམ་དུ་སེམས་པ་ལ། དེ་ཕྱིར་བློ་གནས་བའི་རྟེན་ཞེས་བྱ་བ་སྨོས་ཏེ། འགྲེལ་པར་ནི་ཡིད་རྟེན་མེད་པར་ཐལ་ལོ་ཞེས་བྱ་བ་ལ་སོགས་པ་ཁོ་ན་ལ་ཡིད་ཀྱི་འབྲས་བུ་ནི་རྟེན་མེད་པ་ཉིད་ཀྱིས་འཇིག་པ་མེད་པ་ཉིད་དུ་མཚོན་པར་བྱེད་པ་ཡིན་ཏེ། འབྲས་བུ་དབང་པོ་ལ་སོགས་པ་འཇིག་
པར་མི་འགྱུར་རོ་ཞེས་བྱ་བའི་དོན་ཏོ། །ཡིད་ཀྱི་རྣམ་ཤེས་ཀྱི་བསྐྱེད་བྱ་དབང་པོ་ལ་སོགས་པ་རྣམས་ཀྱི་ཁྱད་པར་ནི་ཡིད་ཀྱི་རྣམ་ཤེས་ཀྱི་བསྐྱེད་བྱའམ་རང་གི་རིགས་གོམས་པའི་བསྐྱེད་བྱ་ཡིན་ལ། ཡིད་ཀྱི་རྣམ་ཤེས་ནི་རང་གི་རིགས་གོ་བར་བྱེད་པ་ཡིན་པའི་ཕྱིར་འབྱུང་བའི་ཆོས་ནི་དབང་པོ་རྣམས་ཀྱི་
རྒྱུ་མཚན་མ་ཡིན་ཏེ། འོན་ཀྱང་བློ་ཁོ་ན་ལ་བརྟེན་པའི་བློའི་ཆོས་ཡིན་ནོ། །དབང་པོ་ལ་སྲེད་པ་དང་བཅས་པའི་ལས་སེམས་པའི་ངོ་བོ་སེམས་པ་ཡིད་ཀྱི་ཡང་ཞེས་བྱ་བ་དེ་ཡང་། དབང་པོ་རྣམས་ཀྱི་རྒྱུ་མཚན་ནི་དེ་ལ་བརྟེན་པའི་བློ་འཕེན་པའི་སྒོ་ནས་ཡིན་པས། བློ་ཡང་བརྟེན་པའི་གནས་སུ་
འགྱུར་རོ། །འབྱུང་བའི་ཆོས་ཉིད་ཡིན་ན་རྟེན་དང་ལྡན་པའི་དབང་པོ་རྣམས་ཀྱི་རྣམ་པར་འགྱུར་བ་ནི་ཡིད་ཀྱི་བསྐྱེད་བྱའམ། ། རང་གི་རིགས་ཀྱི་བསྐྱེད་བྱར་མི་འགྱུར་རོ། །བློའི་རྟེན་གང་ཡིན་བའི་རྒྱུ་མཚན་མ་ཉམས་པ་ཡིན་པར་བཤད་པ་ནི་གནས་སྐབས་འདིར་དགོས་པ་མེད་དོ། །བློའི་རྟེན་ནི་
འབྱུང་བའི་ཆོས་ཉིད་དུ་གྲུབ་པ་ཡང་མ་ཡིན་ལ། གང་གི་འབྱུང་བའི་ཆོས་མ་ཡིན་པའི་རྒྱུ་མཚན་ཡིན་པ་དེ་ལྟ་བུར་ཚིག་ཉིད་ལས་འགྲུབ་པར་འགྱུར་རོ། །གནས་སྐབས་ཀྱི་དབང་པོའི་རྒྱུ་མཚན་གྱི་ཆོས་ཉིད་སྒྲུབ་པར་བྱེད་པ་ཡིན་ན། བློ་རྟེན་དུ་གྲུབ་པ་ཡིན་ན་གནས་སྐབས་ལ་མི་དགོས་པའི་
སྐྱོན་མེད་པ་ཡིན་ཏེ། དབང་པོ་ལ་སྲེད་པ་དང་བཅས་པའི་ལས་བརྗོད་པའི་ཕྱིར་རོ། །བློ་རྟེན་ཡིན་པས་གདོན་མི་ཟ་བར་འབྱུང་བར་འགྱུར་པ་ཡང་མ་ཡིན་ཏེ། གཟུགས་མེད་པའི་ཁམས་པ་རྣམས་ལ་མེད་པའི་ཕྱིར་རོ། །གང་གི་ཕྱིར་བློའི་ཆོས་རྒྱུ་མཚན་ཡིན་པ་དེའི་ཕྱིར་ཏེ།
བློའི་བསྐྱེད་བྱ་རྣམ་པར་འགྱུར་བ་ཡིན་པའི་ཕྱིར། དེ་ཕྱིར་བློ་ལས་དབང་པོ་ཡིན། །ཞེས་བྱ་བ་སྐྱེ་བ་སྔ་མ་ལས་བྱུང་བའི་བློ་ལས་སོ། །མཚམས་སྦྱོར་བར། ནུས་ལྡན་མཐོང་བ་གང་དེ་ལ། །ཞེས་བྱ་བ་ལ་སོགས་པ་དབུགས་ལ་སོགས་པ་འབྱུང་བར་འགྱུར་བའི་སྐྱེ་བ་ལ་མཚམས་སྦྱོར་