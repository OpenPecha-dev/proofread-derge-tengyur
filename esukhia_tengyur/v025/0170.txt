ཐམས་ཅད་བདག་སྐྱེས་གཅིག་གི་ངོ་བོར་ཕྱག་འཚལ་བསྟོད། འཁོར་བའི་རྒྱ་མཚོའི་རྨོངས་པ་གཅོད་ལ་ཕྱག་འཚལ་བསྟོད། །དེ་ཉིད་གཅིག་པུ་རྟག་ཏུ་བདག་འདུལ་ཕྱག་འཚལ་བསྟོད། །ཧཱུྃ་གི་ཡི་གེ་ལྷ་ཡི་མཆོག །ཧཱུྃ་གི་ཡི་གེ་སྤྲོ་བའི་གནས། །ཧཱུྃ་གི་ཡི་གེ་སྟོང་པའི་དངོས། །ཧཱུྃ་གི་ཡི་གེར་
ཕྱག་འཚལ་བསྟོད། །མཉམ་པར་གཞག་པར་བྱས་ནས་ནི། །ཡན་ལག་ལྔ་ཡིས་ཕྱག་བྱ་བའོ། །ཨོཾ་ན་མ་ཏེ་ཧཱུྃ། ན་མོ་མེ་ཧཱུྃ། ན་མོ་ན་མ་ཧཱུྃ། ཨོཾ་པཉྩ་ཌཱ་ཀི་ནཱི་པཱུ་ཛཱ་ཨུ་པསྠཱ་ནཱ་ཡ། ཨཱཏྨ་ནྃ། ནིརྱཱ་ཏ་ཡཱ་མི། ཨོཾ་ཨཱ་ཙཱཪྻ་པཱུ་ཛཱ་ཨུ་པསྠཱ་ནཱ་ཡ། ཨཱཏྨ་མ་ནྃ། ནི་ཪྻཱ་ཏཱ་ཡཱ་མི། ཨོཾ་ས་ཀ་ལ་སཏྭ་པ་རི་
ཏྲ་ཎཱཡ། ཨཱཏྨ་ནྃ། ནིཪྻཱ་ཏ་ཡཱ་མི། ས་མ་ཡ་སྟྭྃ། ས་མ་ཡ་ཧོཿཧོཿཧོཿསངས་རྒྱས་ཆོས་དང་དགེ་འདུན་ལ། །རྟག་པར་སྐྱབས་སུ་མཆི་བར་བགྱི། །ཐེག་པ་གསུམ་པོ་ཐམས་ཅད་དང་། །རྣལ་འབྱོར་གསང་སོགས་མཁའ་འགྲོ་མ། །དཔའ་བོ་དཔའ་མོ་ལྷ་ལྷ་མོ། །བྱང་ཆུབ་སེམས་དཔའ་
བདག་ཉིད་ཆེ། །ཁྱད་པར་དུ་ནི་སློབ་དཔོན་ལ། །རྟག་པར་སྐྱབས་སུ་མཆི་བར་བགྱི། །རྣམ་པར་སྣང་མཛད་མི་བསྐྱོད་པ། །རིན་ཆེན་མཆོག་དང་འཇིག་རྟེན་དབང་། །དོན་ཡོད་གྲུབ་པ་ལ་སོགས་པ། །སངས་རྒྱས་བྱང་ཆུབ་སེམས་དཔའ་ཀུན། །ཐམས་ཅད་བདག་ལ་དགོངས་སུ་གསོལ། །
བདག་མིང་འདི་ཞེས་བགྱི་བ་ཡིས། །དུས་འདི་ནས་ནི་བཟུང་ནས་སུ། །བྱང་ཆུབ་སྙིང་པོར་མཆིས་གྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་ཏུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་བགྱི། །ཚུལ་ཁྲིམས་རྣམ་གསུམ་
བསླབ་པ་ནི། །དགེ་བའི་ཆོས་ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་ཀྱང་། །སོ་སོར་བརྟན་པོར་བདག་གིས་གཟུང་། །སངས་རྒྱས་ཆོས་དང་དགེ་འདུན་ཏེ། །བླ་མེད་དཀོན་མཆོག་གསུམ་གྱི་མཆོག །སངས་རྒྱས་རྣལ་འབྱོར་ལས་སྐྱེས་པའི། །སྡོམ་པ་དིང་ནས་བཏན་པོར་གཟུང་། །རྡོ་
རྗེ་རིགས་མཆོག་ཆེན་པོ་ལའང་། །རྡོ་རྗེ་དྲིལ་བུ་ཕྱག་རྒྱ་ཡང་། །དེ་ཁོ་ཉིད་ཀྱིས་སོ་སོར་གཟུང་། །སློབ་དཔོན་དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་ཚིག་ཡིད་དུ་འོང་བ་ལ། །ཉིན་དང་མཚན་ལ་དུས་དྲུག་ཏུ། །སྦྱིན་པ་རྣམ་པ་ནི་རྟག་ཏུ་སྦྱིན། །བྱང་ཆུབ་ཆེན་པོ་