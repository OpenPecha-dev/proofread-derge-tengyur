གང་ཚེ་ལེགས་པར་གསུངས་དང་དགོངས་འགྲེལ་ཞེས། །མཚན་གྱི་གླིང་བུ་གང་དུ་སྙན་པ་དེར། །མཐའ་འཁོབ་མིང་གི་དུད་མོ་བསྐལ་པ་ཡི། །ཕ་རོལ་ལ་ཡང་གནས་པའི་གོ་ས་ཕྲོགས། ༧༦ །(*ཡན་ལག་ཅན་གྱི་གཟུགས་ཅན།)གཞི་ལམ་འབྲས་བུའི་ལྟད་མོ་བཀྲག་པོ་ཆེ། །འགོག་བྱེད་སྒྲིབ་གསུམ་གཉེན་
(རྒྱུའི་རྒྱན་ལས་རིག་པའི་རྒྱུ།)པོ་བླ་ན་མེད། །སྣང་བ་མི་ཟད་མཛོད་ཀྱི་ཉི་མ་འདི། །ཐོབ་པའི་འཇིག་རྟེན་སྐལ་བ་མི་དམན་གྲང༌། ༧༧ །(*སྦྱར་བའི་འགོག་པ།)མཐོང་ཆོས་སླད་མའི་གནས་སྐབས་མཐར་ཐུག་གི །འཐོབ་བྱ་ཡིད་འོང་ངེས་པར་འབྱིན་པའི་དཔྱིད། །དམ་ཆོས་ཡོངས་འདུའི་
དབང་པོ་འདི་ཡོད་བཞིན། །དཔག་བསམ་རྐང་འཐུང་ཕལ་ལ་རེ་བ་ལྷོད། ༧༨ །(*རྨད་བྱུང་གི་དཔེ།)གང་ཞིག་ཐོབ་ན་གནས་སྐབས་འདོད་པ་དགུ། །རྟོག་མེད་ཆར་དུ་བསྙིལ་བ་ཡིད་བཞིན་ནོར། །བྱང་ཆུབ་གསུམ་གྱི་འབྲས་བུ་འབྱིན་ནུས་ན། །འཆོས་སྐྱོབ་ཡོན་ཏན་ལྡན་པའི་
རྗེས་སུ་སྙེགས།༧༩ །(*ཆོས་དཔེ་ལ་གཟུགས་ཅན་གྱིས་སྦ་བ།)གང་འདི་ཡི་གེའི་རིས་སུ་འདྲི་བ་དང༌། །ཀློག་པ་ལ་སོགས་ལེགས་བྱས་རེ་རེའི་མཐའ། །མཁའ་བཞིན་གཞལ་དུ་མེད་པའི་ལུང་གི་རྔ། །བདེན་དཔང་ཚད་མ་དེ་བཞིན་གཤེགས་པས་བསྐུལ། ༨༠ །(*བསྡུས་ཤིང་མ་བསྡུས་པའི་གཟུགས་ཅན།)དམ་པའི་ཞལ་ལུང་བདུད་རྩི་འཇིག་རྟེན་
ན། །ཡུན་དུ་གནས་པའི་རྩེ་དགས་བྱང་ཆུབ་ཀྱི། །ལང་ཚོ་མཆོག་ཏུ་བདོ་བར་འདོད་པའི་ལས། །ཀློག་སྤོང་ལས་ཀྱི་འཁོར་ལོ་རྣམ་པ་གསུམ། ༨༡ །(*རིགས་བརྗོད་པ་ཐ་མའི་གསལ་བྱེད།)དེ་ནི་བརྗོད་བྱ་བདེན་པ་ཟུང་གི་གནས། །མ་ནོར་ལེགས་པར་འདོམས་པའི་ཚོགས་པ་
གསུམ། །འདུས་པའི་རང་བཞིན་ཚད་མར་གྱུར་པའི་ལུང༌། །གླེགས་བམ་ཕྲེང་དུ་དངར་བ་འདི་ལ་རག ༨༢ །(*བཞི་གའི་ཐོག་མར་ཡོད་པ་ཆོད་པའི་ཟུང་ལྡན།)ཚུལ་ཆེན་འདི་དག་དོན་དང་མ་འབྲེལ་བའི། །ཚུལ་ལུགས་སྨྲ་བའི་མགྲིན་པ་དཔང་མཐོ་ཡང༌། །ཚུལ་མིན་མུན་པ་འདོམ་གྱིས་འཇལ་བ་
བཞིན། །ཚུལ་བཞིན་རིག་པའི་མདུན་སར་ཁྲེལ་བའི་རྒྱུ། ༨༣ །(*སྨད་པའི་དཔེ།)དེ་སོགས་བསམ་གྱིས་མི་ཁྱབ་དགོས་པ་དང༌། །ཕན་འདོགས་ཡོན་ཏན་ཆེ་བའི་རིགས་པ་ལུང༌། །མི་ཟད་ཚངས་པའི་བུ་མོའི་རྒྱུད་མང་གི །དཔལ་ཡང་ཉུང་ངུར་བྱེད་