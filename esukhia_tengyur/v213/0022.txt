དབྱངས། །བརྗོད་བྱ་བཟང་པོའི་རོ་ལྡན་བླངས་པ་ཡི། །འབྲས་བུ་ཚེ་འདིའི་གྲོགས་སུ་ཉེ་བར་ལྷགས། ༩༣ །(*ཤེས་བྱེད་ཀྱི་སྒྱུ་ལས་ནང་ཤེས་བྱེད།)སྙིང་སྟོབས་ཆེ་དགུ་ཀུན་གྱིས་མ་སྤོབས་ཤིང༌། །སྟོབས་འབྱོར་མང་པོའི་འཛུམ་གྱིས་མ་ཁུགས་པའི། །བགྱི་བ་འདི་ལ་མེ་ཏོག་གཞུ་ཅན་ཡང༌། །བསླུ་བར་མ་
བཟོད་ཕམ་པའི་གྲགས་པ་བྱུང༌། ༩༤ །(*རྐང་པས་བསྐོར་བའི་རྗེས་ཁྲིད།)རྒྱལ་སྲས་སྙིང་སྟོབས་ལྡན་པས་བསྒྲུབས་ན་སྔོན། །བརྒྱ་ཕྲག་བཅུ་རྫོགས་མིག་གིས་མ་མཐོང་ཞིང༌། །བརྒྱད་ལྡན་རྣ་བ་བས་ཀྱང་མ་ཐོས་པའི། །རྒྱ་ཆེན་རྩོམ་པ་ཀུན་ལ་དཀའ་བ་ཅི། ༩༥ །(*རིགས་རང་བཞིན་བརྗོད་པ།)ཐམས་ཅད་མཁྱེན་པ་
ཉི་མའི་གཉེན་དཔལ་གྱི། །བཀའ་ལུང་སྤྱི་དང་བྱེ་བྲག་དགོངས་པའི་དོན། །རྣམ་པར་འགྲེལ་བའི་བསྟན་བཅོས་གངས་ཅན་པའི། །སྐད་ཀྱི་ལམ་དུ་ལེགས་པར་འགྱུར་རོ་འཚལ། ༩༦(*ཡན་ལག་ཅན་གྱི་གཟུགས་ཅན།)ཀུན་གྱི་ཆོས་སྦྱིན་ཇི་སྲིད་བསྐལ་པའི་བར། །
རྒྱུན་མི་ཆད་པའི་འབྱུང་གནས་པར་ཞེས་པ། །ངོ་མཚར་འཕྲུལ་གྱིི་ཕྱི་མོ་རྫོགས་ལྡན་གྱི། །བསྐལ་པའི་བསོད་ནམས་སྤྲིན་ཕུང་རྒྱས་པར་དཀྲིགས། ༩༧ །(*རྐང་པ་དང་པོ་དང་ཐ་མར་ཡོད་པ་ཆོད་པའི་ཟུང་ལྡན།)རྒྱལ་དང་དེ་ཡི་སྲས་རྣམས་འཇིག་རྟེན་ན། །འབྱོན་དང་བཞུགས་དང་མཛད་པ་མང་སྟོན་
ཡང༌། །སྒྲིབ་པ་བག་ཆགས་བཅས་པ་དཔྱིས་འབྱིན་ལ། །རྒྱལ་གསུང་དམ་པའི་ཆོས་ལས་གཞན་ཡོད་མིན། ༩༨ །(*དེ་ཉིད་བརྗོད་པའི་དཔེ།)ཟང་ཟིང་སྲིད་པའི་རྩེར་མཉམ་གཏོགས་པ་དེ། །སྦྱིན་ཆེན་མ་ཡིན་ཆོས་སྦྱིན་འདི་ཁོ་ན། །གནས་སྐབས་དབུལ་བ་བཅོམ་དེ་ཕན་ཆེན་
ཉིད། །མ་ཡིན་གཏན་དུ་ཕན་འདོགས་བསྒྲུབས་འདིའོ། ༩༩ །(*་ཆ་ཤས་གཟུགས་ཅན།)གཞན་ལ་སྨན་བྱེད་བྱང་ཆུབ་སེམས་མཆོག་གི །བཅུད་ཀྱིས་ལེན་པས་སྙིང་སྟོབས་ཕྲག་པ་དག །ཤིན་ཏུ་བརླིང་བྱས་བསྟན་པའི་ཁུར་གྱི་དབྱིག །འདེགས་པར་ལས་ཀྱི་གནམ་བསྐོས་
བླ་མ་ཆེ། ༡༠༠ །(*ཁྱད་འཕགས་ཕུལ་བྱུང༌།)གང་དྲིན་གལ་ཏེ་གསོབ་འདོད་སྟོང་གསུམ་གྱི། །སྣོད་འདི་བུམ་པ་བརྒྱ་སྐྱེས་དངོས་པོ་ཡིས། །ཡོངས་སུ་ལུད་པ་ཉིད་དུ་གཏམས་བཟོད་ཀྱང༌། །སྟོང་གི་ཆར་ཡང་འཚོབ་པར་མི་འགྱུར་སྙམ། ༡༠༡ །ལེགས་བྱས་རྒྱ་