དགའ་བས་རང་ལུས་འདོད་པ་དགུའི། །འབྱུང་གནས་སྤྲུལ་པའི་དགའ་སྟོན་འགྱེད་པ་འདྲ། ༦ །(*ལྡན་པའི་གཟུགས་ཅན།)ལང་ཚོའི་མེ་ཏོག་དུས་སུ་དགོད་པ་དང༌། །འགྲོགས་པའི་ཡི་གེ་རྩིས་དང་འགྱེད་སྟོབས་དང༌། །འཕོང་སྐྱེན་ལྔ་དང་གེར་ལིང་རྩེན་པ་སོགས། །
སྒྱུ་རྩལ་བུང་བའི་རྩེ་འཇོ་ཅི་ཡང་བསྒྱུར། ༧ །(*རྐང་པ་བཞི་ཀའི་ཐོག་མར་ཡོད་པ་བར་ཆོད་པའི་ཟུང་ལྡན།)དགེ་བར་གོམས་པ་རྣམས་ཀྱི་བག་ཆགས་མཐུ། །དགེ་བའི་བཤེས་ཀྱིས་འཕེལ་བའི་ཚུལ་རྟོགས་ནས། །དགེ་བའི་བློ་གྲོས་ཤིང་རྟ་བཟུང་བ་དེས། །དགེ་བའི་འབྱུང་གནས་མང་པོ་སྐྱབས་སུ་ཐོབ། ༨ །(*ནང་ཤེས་བྱེད་ཀྱི་རྒྱུ།)ཁྱིམ་གྱི་ཉེས་
པ་དྲན་པས་བཞིན་གནག་པ། །ལང་ཚོ་ལས་བྱུང་གཏམ་ལ་མ་འཛུམ་ཞིང༌། །འདོད་ལྷའི་སྒྱུ་འཕྲུལ་ཀུན་དུ་མ་ཁུགས་པར། །ཚིགས་གསུམ་རིམ་པར་བཟླས་པའི་བརྟུལ་ཞུགས་བཟུང༌། ༩ །(*རྨད་བྱུང་གི་དཔེ།)སྦྲང་རྩིའི་བཅུད་བཟང་འཁྱིལ་
པའི་པདྨ་དཀར། །བསླབ་པའི་གནས་ཀྱིས་མཉེན་བྱས་ཉིད་ཡིན་ན། །སྲིད་ཞིའི་འབྱོར་པ་རྫོགས་པའི་སྡོམ་བརྩོན་གྱི། །ཞི་དུལ་ཡོན་ཏན་འཇལ་བའི་དཔེ་རུ་བྱེད། ༡༠ །(*སྦྱར་བའི་དཔེ་རྒྱན།)རིས་བྲལ་སེམས་ཅན་ཀུན་གྱི་རེ་བ་དག །བདེ་བར་འགེངས་པ་གང་གི་རིན་ཐང་ནི། །གཞལ་བར་ཆེས་
དཀའ་བྱང་ཆུབ་སེམས་དཔའ་ཡི། །ཚུལ་ཁྲིམས་དབང་གི་རྒྱལ་པོ་བཞིན་དུ་བཟུང༌། ༡༡ །(*བར་ཆོད་པའི་ཟུང་ལྡན།)རྡོ་རྗེ་འཆང་བ་ལས་བྱུང་ཆོ་ག་ཡིས། །རྡོ་རྗེའི་ཕོ་བྲང་མཆོག་ཏུ་ལེགས་བཅུག་ནས། །རྡོ་རྗེ་གསུམ་གྱི་བདག་ཉིད་སྨིན་བྱས་པའི། །རྡོ་རྗེའི་དམ་ཚིག་འཛིན་པའི་སྐལ་བས་བརྒྱན། ༡༢ །(*རྒྱུ་ལས་འབྲས་བུ་སྔ་བ་ཅན།)རྣམ་
འདྲེན་སྐྱེ་དགུའི་བླ་མ་ཉིད་དང་དེ་སྲས་ས་ལ་གནས་པའི་བདག་ཉིད་ཆེན་པོ་རྣམས། །ཞིང་རབ་སྦྱོང་དང་སེམས་ཅན་ཡོངས་སུ་སྨིན་པའི་སྤྱོད་པ་དཔག་མེད་བསྐལ་པའི་སྔོན་དུ་སྤྱད། །སླད་ནས་རང་གི་རྣམ་པར་འཕྲུལ་པས་གཞུང་ལུགས་ཀུན་གྱི་ཐོས་པ་མི་དམན་རྒྱུད་
ལ་བསགས། །རྩོད་པའི་དུས་སུ་དམ་པའི་ཆོས་ཚུལ་སྟོབས་ཀྱིས་སྐྱོང་བའི་དུས་ལ་བབ་ན་རྒྱལ་སྲིད་བྱེད། ༡༣ །(*དངོས་པོའི་དཔེ།)སྐབས་གསུམ་བདག་པོའི་སྟོབས་དང་འབྱོར་པ་དག །ས་ལ་འཕོས་ལྟའི་རྫོང་ཆེན་དྲུག་གསུམ་གྱིས། །མཚོན་པའི་བོད་ཆེན་སྤྱི་ཡི་རྗེ་བོ་རུ། །རྒྱུ་སྐར་