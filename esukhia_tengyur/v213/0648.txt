བྲག་རྣམ་པ་སྣ་ཚོགས་པ་དང༌། ཉེ་བར་མཁོ་བའི་ཡོ་བྱད་རྣམ་པ་དུ་མ་དང༌། ཨརྡྷོ་ཀའི་ཕུར་མ་ཁག་ཏུ་བྱས་པ་མང་པོ་དང༌། ཐ་མི་ཀ་དང༌། རྟ་དང༌། གནག་ཕྱུགས་ཀྱི་རིགས་ལ་སོགས་པ་མདོར་ན་རང་རང་གི་མོས་པར་ཅི་དང་ཅི་འཚམ་པའི་དབྱིག་གི་རྣམ་པ་གྱ་ནོམ་པ་དག་སྩལ་ཏོ། །
དེ་དག་ཀྱང་འདི་ལྟ་སྟེ། ཇི་ལྟར་བྱིན་པ་ཐམས་ཅད་འདིར་འབྲུའི་རིན་ཐང་གི་ཚད་ཀྱིས་བཅལ་ཏེ་བརྗོད་ན། ཐོག་མར་ཞུས་དག་པ་རྣམས་ཀྱི་ཞུས་དཔོན་མི་རེ་ལ་ཉིན་རེར་བྲིས་པ་རབ་ཅིག་གི་ཡོན་དུ་བརྩིས་པ་ནས་འདོང་ཉི་ཤུ་རྩ་གཉིས། དེ་འོག་ལ་ནས་འདོང་བཅུ་བཞི། ཞུས་དག་པ་གཞན་
རྣམས་ལ་ཉིན་རེར་ནས་འདོང་བཅུ་གསུམ་རེ་སྟེ་བསྡོམས་པས་ནས་ཁལ་དྲུག་སྟོང་དགུ་བརྒྱ་དང་དྲུག་ཅུ། ལྷ་རིས་པ་དབུ་ལྷ་གཉིས་རེའི་བྲི་ཡོན་ལ་ནས་འདོང་ཉི་ཤུ་རྩ་ལྔ་རེ་བརྩིས་པ་བསྡོམས་པ་ནས་ཁལ་བརྒྱ་དང་སོ་ལྔ། ལྷ་བརྐོས་པ་སྐུ་བརྙན་གཉིས་རེའི་ཡོན་དུ་ནས་ཁལ་གསུམ་རེ་
བསྡོམས་པས་ནས་ཁལ་དྲུག་བརྒྱ་བཞི་བཅུ། ཡི་གེ་པ་ཡང་རབ་དང༌། རབ་དང༌། འབྲིང་གསུམ་ལས་བར་མའི་དབང་དུ་བཏང་བའི་གྲངས་ཀྱིས་བརྩི་ན། ཡིག་ལྡེབ་རེ་ལ་ནས་འདོང་ཉི་ཤུ་རྩ་གཉིས་རེ་བརྩིས་པ་བསྡོམས་པས་ནས་ཁལ་སུམ་ཁྲི་བཞི་སྟོང་དང་ཉིས་བརྒྱ་ཞེ་གཅིག །པར་
བརྐོས་པ་རབ་དང་འབྲིང་སྟོད་དང་འབྲིང་གསུམ་ལས་བར་མ་ཞིག་གི་དབང་ཏུ་བཏང་བའི་གྲངས་ཀྱིས་བརྩི་ན། པར་ལྡེབ་རེ་ལ་ནས་ཁལ་གསུམ་དང་ཞོ་རེ་བྱིན་པ་བསྡོམས་པས་ནས་ཁལ་འབུམ་ཕྲག་གཉིས་དང་ཉིས་སྟོང་སུམ་བརྒྱ་སོ་ལྔ། པར་ཞུས་པ་མི་རེ་ལ་ཉིན་རེར་ནས་འདོང་བཅུ་གསུམ་
རེ་བརྩིས་པ་བསྡོམས་པས་ནས་ཁལ་ཉིས་སྟོང་དྲུག་བརྒྱ། ཐིག་འདེབས་པ་ཉིན་རེར་ནས་འདོང་བཅུ་རེ་བསྡོམས་པས་ནས་ཁལ་ལྔ་བརྒྱ། ཤོག་བུའི་འདུ་བྱེད་པ་མི་རེ་ལ་ཉིན་རེར་ནས་འདོང་བཅུ་རེ་བརྩིས་པ་བསྡོམས་པས་ནས་ཁལ་ཉིས་སྟོང་བདུན་བརྒྱ་ཉི་ཤུ། ཤིང་གཞོག་པ་ཤིང་ལྡེབ་བརྒྱ་
དང་བཞི་བཅུ་ལ་ནས་ཁལ་ལྔ་རེ་བརྩིས་པ་ནས་ཁལ་ཉིས་སྟོང་ཉིས་བརྒྱ་ཉེར་གསུམ། ཤོག་བུ་ཁ་བཞི་བཅུའི་རིན་ལ་ཇ་བར་ཁག་བྱིན་པ་འབྲུར་བསྡོམས་པས་ནས་ཁལ་སུམ་སྟོང་དང་བརྒྱ་ཉེར་གསུམ། ཤིང་ལྡེབ་བཅུ་དྲུག་རེའི་རིན་ལ་ཇ་བར་ཁག་བྱིན་པ་འབྲུར་བསྡོམས་པས་ནས་ཁལ་