གསུམ་གྱི་བཀྲ་ཤིས་ཀྱི་ཚིགས་བཅད། རྒྱ་གར་གྱི་མཁན་པོ་ཛི་ན་མི་ཏྲ་དང༌། ཞུ་ཆེན་གྱི་ལོ་ཙཱ་བ་ཡེ་ཤེས་སྡེའི་འགྱུར། དཀོན་མཆོག་གསུམ་གྱི་བཀྲ་ཤིས་ཀྱི་ཚིགས་སུ་བཅད་པ། ཡང་དཀོན་མཆོག་གསུམ་གྱི་བཀྲ་ཤིས་ཀྱི་ཚིགས་སུ་བཅད་པ། དཀོན་མཆོག་
གསུམ་གྱི་བདེ་ལེགས་ཀྱི་ཚིགས་སུ་བཅད་པ། རིགས་གསུམ་གྱི་བཀྲ་ཤིས་ཀྱི་ཚིགས་བཅད། ཡང་རིགས་གསུམ་གྱི་བཀྲ་ཤིས་ཀྱི་ཚིགས་བཅད་གཅིག །བདེན་པ་བརྗོད་པ་རྒྱལ་བའི་བཀྲ་ཤིས་ཀྱི་ཚིགས་སུ་བཅད་པ། རྒྱ་གར་གྱི་དཔེ་ལས་འགོས་ལོ་ཙཱ་བ་དྷརྨ་པཱ་ལ་
བྷ་དྲས་བསྒྱུར་བ་རྣམས་བཞུགས་སོ། །བསྔོ་བ་དང༌། སྨོན་ལམ་དང༌། བཀྲ་ཤིས་ཀྱི་སྐོར་འདི་རྣམས་ལ་བཀའ་དང་བསྟན་བཅོས་ཅི་རིགས་པར་སྣང་ཡང༌། སྔོན་གྱི་རྣམས་ཀྱིས་ཀྱང་བཀྲ་ཤིས་པའི་ཡན་ལག་ཏུ་བསྟན་བཅོས་ཀྱི་མཇུག་ཏུ་བཀོད་འདུག་པས་འདིར་ཡང་དེ་
བཞིན་དུ་བཀོད་པ་ཡིན་ནོ། །གང་ཞིག་བརྗོད་ན་དོན་རྣམས་ཀུན་འགྲུབ་ཅིང༌། །གནས་སྐབས་ཀུན་དུ་བདེ་ལེགས་འགྱུར་བ་ཡི། །བསྔོ་བ་སྨོན་ལམ་བཀྲ་ཤིས་ཚིགས་བཅད་སྐོར། །བཅུ་ཕྲག་བཞི་ལ་དྲུག་གིས་བརྒྱན་པ་བཞུགས། །དེ་དག་གིས་ནི་ཐུན་མོང་དུ་བསྔོ་
བ་སྨོན་ལམ་དང་བཀྲ་ཤིས་ཀྱི་ཆོས་སྐོར་བཞུགས་པའི་རྣམ་གྲངས་རྣམས་བཀོད་ཟིན་ཏོ། །བསྔོ་བ་སྨོན་ལམ་དང་བཀྲ་ཤིས་ཀྱི་བསྟན་བཅོས་སྐབས་ཏེ་ལྔ་པའོ།། །།ཞར་ལས་བྱུང་བ་ཏོ་པ་ལ། བརྡ་སྤྲོད་པ་པཱ་ཎི་ནིའི་མདོ་སྒྲའི་གཙུག་ལག་ཐམས་ཅད་ཀྱི་
ཕྱི་མོ་ལྟ་བུར་གྱུར་པ་མཉམ་མེད་ཤཱཀྱའི་རྒྱལ་པོས་འཇམ་དཔལ་རྩ་བའི་རྒྱུད་སོགས་སུ་ལུང་བསྟན་པའི་བྲམ་ཟེ་པཱ་ཎི་ནི་ལ་འཇིག་རྟེན་དབང་ཕྱུག་གིས་དངོས་སུ་སྩལ་བ་པཱ་ཎི་ནི་བྱཱ་ཀ་ར་ཎ་གཞུང་འགྲེལ་གྱི་གོ་དོན་ཆོ་ག་དཔེར་བརྗོད་སོགས་རེག་ཟིག་ཏུ་བཀོད་པ་ལེགས་བཤད་
ནོར་བུ་འདྲེན་པའི་ཤིང་རྟ་ཞེས་བྱ་བ། སེའི་རིགས་ལ་འཁྲུངས་པ་ངག་དབང་ཕུན་ཚོགས་ལྷུན་གྲུབ་བམ། མིང་གཞན་ཚེ་དབང་རབ་བརྟན་རྡོ་རྗེར་བོད་པས་འཕགས་ཡུལ་ཀུ་རུ་ཀྵེ་ཏྲར་བྲམ་ཟེའི་རིགས་སུ་སྐུ་འཁྲུངས་པ་གནས་ལྔ་རིག་པའི་