པའི་གླུ་དག་གིས།༨༤ །(*འབྱུང་མིན་གྱི་དཔེ།)རིངས་པར་བསུ་བས་སྔོན་མེད་འཛུམ་གྱི་རླབས། །ཉ་རྒྱས་ཟླ་བ་འབུམ་ཕྲག་བཞུ་བའི་ཚོན། །བཞིན་ལ་བྱུགས་པ་བཞིན་དུ་ས་ལ་སྤྱོད། །སྲས་བཅས་སྤྲོ་བ་མཆོག་གི་རྩེ་མོར་ཕྱིན། ༨༥ །(*ཤླཽ་ཀ་གཉིས་ལྡན་པའི་གཟུགས་ཅན།)གྲངས་མེད་སྐྱེ་བར་བསགས་པའི་
ལེགས་བྱས་ཀྱིས། །མངོན་མཐོ་མི་བདག་ཆེན་པོའི་ཞབས་ཟུང་གི །འཁོར་ལོའི་ཡན་ལག་ལྡན་པ་ཁྱོ་ཤུག་དག །གདུབ་སིལ་མགྲིན་པའི་རྫ་རྔ་འཁྲོལ་བ་ཅན། ༨༦ །ཁེངས་ལྡན་ཕྱོགས་ཀྱི་ས་འཛིན་བྱེ་བ་ཡི། །ཐོར་ཚུགས་དབང་
སྔོན་ཞུན་མ་འཁྱིལ་བའི་རྫིང༌། །རྒྱན་ཕྲེང་པདྨ་ཀུན་ནས་དགོད་པ་དེར། །ངལ་བསོར་སྤྱོད་པའི་དབང་ཕྱུག་མི་ཡི་ལྷ། ༨༧ །(*རིགས་བརྗོད་པ་བར་གྱི་གསལ་བྱེད།)ཀུན་མཁྱེན་ཆོས་ཀྱི་རྒྱལ་པོའི་བསྟན་པ་ལ། །ཕན་པ་བགྱིས་པ་ཟླ་མེད་མི་ཡི་ལྷ། །ལུས་ཅན་ཚེ་རིང་སྒྲུབ་པའི་རིག་བྱེད་སོགས། །གཙུག་ལག་
ལུགས་བརྒྱ་མཁྱེན་པའི་དབང་ཕྱུག་དང༌། ༨༨ །(*ལྡན་པའི་གཟུགས་ཅན་ལ་རབ་རྟོག་གིས་སྦ་བ།)སྐྱེ་དགུ་ཡོངས་ཀྱི་བསོད་ནམས་ཁང་པ་རུ། །སྔ་ན་མེད་པའི་བདེ་སྐྱིད་སྙིང་གི་མཛའ། །འགུགས་ཕྱིར་ལྷ་བརྒྱའི་མགོན་པོ་མིག་སྟོང་ཅན། །དབང་གི་ལས་གྲུབ་མི་བདག་རྫུ་འཕྲུལ་ཞུགས། ༨༩ །
(*སྒྲས་ཟིན་མཚུངས་པའི་ལྡོག་པ་ཅན་ལས་གཅིག་གི་ལྡོག་པ་ཅན།)གཙུག་ལག་ཀུན་ལ་བློ་གྲོས་རྣམ་གསལ་ཞིང༌། །གྲགས་སྙན་རྒྱ་མཚོའི་སྐ་རགས་ཅན་མཛེས་པའི། །སྨྲ་མཁས་དེ་ནི་དགེ་དབང་དང་མཚུངས་མོད། །འབྱེད་བྱེད་ཚངས་པར་སྤྱོད་པའི་བརྟུལ་ཞུགས་ཡོད། ༩༠ །(*ཡན་ལག་གཅིག་པའི་གཟུགས་ཅན།)འཇིག་རྟེན་སྟོབས་ཀྱིས་
དྲེགས་པ་བྱེ་བ་བརྒྱའི། །གཙུག་རྒྱན་ནོར་བུའི་ཁྲི་འཕང་ག་ལ་བར། །ཤིན་ཏུ་བརླིང་བར་ངལ་བསོར་སྤྱོད་པའི་དབང༌། །ལས་ཤུགས་བཙན་པོས་བསྐུར་བའི་བླ་མ་ཆེ། ༩༡ །(*རབ་སྤེལ་གྱི་རྒྱན།)ཀུན་དུ་དགའ་བསྐྱེད་ཡིད་གཅུགས་
རྒྱལ་བའི་སྲས། །རྣམ་འདྲེན་བསྟན་པ་སྐྱོང་ལ་སྤྲོ་བའི་རླབས། །སྲིད་པའི་རྩེ་མོར་ལུང་སྙམ་ཆོས་སྲིད་ཀྱི། །ཕྲིན་ལས་རྒྱ་མཚོའི་གོས་ཅན་ཁྱབ་པའི་སྡེ། ༩༢ །(སྐྱེད་བྱེད་འགྲུབ་པའི་རྒྱུ།)གང་དག་སྔོན་གྱི་ཐུགས་བསྐྱེད་རྒྱ་ཆེན་མས། །བྱང་ཆུབ་སྤྱོད་པར་སྤྱད་པའི་སྨོན་ལམ་