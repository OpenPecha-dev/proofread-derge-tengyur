བཏུས་པའི་རྒྱུད་ལས་འབྱུང་བའི་རྒྱན་བདུན་རྣམ་པར་དགྲོལ་བ་དང་གཉིས་ཀ་སློབ་དཔོན་ཆེན་པོ་ཤྲདྡྷཱ་ཀ་ར་ཝརྨའི་ཞབས་ཀྱིས་མཛད་པ། པཎྜི་ཏ་དེ་ཉིད་དང༌། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོས་བསྒྱུར་ཅིང་གཏན་ལ་ཕབ་པ། སྒྲོན་མ་གསལ་བར་བྱེད་པ་ཞེས་བྱ་བའི་དཀའ་འགྲེལ་
སློབ་དཔོན་ཐུགས་རྗེ་དཔལ་གྱི་ཞབས་ཀྱིས་མཛད་པ། གཞུང་གི་ཚད་ནི་ཚིགས་སུ་བཅད་པའི་རྣམ་གྲངས་སྟོང་ཕྲག་གསུམ་ལ་བརྒྱ་ཕྲག་ལྔས་ལྷག་མ་ཡོད་པ། སྐད་གཉིས་སྨྲ་བའི་དབང་ཕྱུག་དགེ་སློང་རིན་ཆེན་གྲུབ་ཀྱིས་ཞྭ་ལུ་རི་ཕུག་དགའ་ལྡན་གྱི་དབེན་གནས་སུ་བསྒྱུར་ཅིང་གཏན་
ལ་ཕབ་པ། སྒྲོན་མ་གསལ་བ་མདོར་བཤད་པའི་ས་བཅད་སྙིང་གི་མེ་ལོང་ཞེས་བྱ་བ་དཔལ་ལཀྵྨཱི་ཀ་རའི་ཞལ་སྔ་ནས་ཀྱི་སློབ་མ་པཎྜི་ཏ་མཁས་པ་ཀུ་མཱ་རས་མཛད་པ། རྒྱ་གར་གྱི་མཁན་པོ་པཎྜི་ཏ་གཞོན་ནུ་བུམ་པ་དང༌། བོད་ཀྱི་ལོ་ཙཱ་བ་དགེ་སློང་ཤཱཀྱ་བློ་གྲོས་ཀྱི་འགྱུར། སྒྲོན་མ་གསལ་
བར་བྱེད་པའི་དཀའ་བ་བཏུས་པའི་འགྲེལ་པ་ཞེས་བྱ་བ་སློབ་དཔོན་ལེགས་ལྡན་བྱེད་ཀྱིས་མཛད་པ། རྒྱ་གར་གྱི་མཁན་པོ་རྒྱལ་བ་མཆོག་དང༌། བོད་ཀྱི་ལོ་ཙཱ་བ་དགེ་སློང་ཤཱཀྱ་བརྩོན་འགྲུས་ཀྱིས་བསྒྱུར་བ་རྣམས་བཞུགས་སོ།། །།ཀི་ཁི་གཉིས་ལ། སྒྲོན་མ་གསལ་བར་བྱེད་པའི་དགོངས་པ་རབ་
གསལ་ཞེས་བྱ་བ་བཤད་པའི་ཊཱི་ཀ་སློབ་དཔོན་ཆེན་པོ་བྷ་དྲ་ཀཱིརྟིས་ཞལ་སྔ་ནས་མཛད་པ། གཞུང་གི་ཚད་ཤླཽ་ཀ་སྟོང་ཕྲག་བཅུ་དྲུག་པ། རྒྱ་གར་གྱི་མཁན་པོ་ཆེན་པོ་པཎྜི་ཏ་ཀུ་མཱ་རའི་རང་འགྱུར། སྒྲོན་མ་གསལ་བ་ཞེས་བྱ་བའི་ལེའུ་དང་པོའི་འགྲེལ་བཤད་སློབ་དཔོན་ཨཱརྱ་དེ་ཝས་མཛད་ཟེར་བ་
འདི་བོད་མ་འདྲ་བར་འདུག་ནའང་སྔར་གྱི་རྣམས་ཀྱིས་བྲིས་འདུག་པས་བྲིས་སོ།། །།གི་པ་ལ། རྣལ་འབྱོར་ཆེན་པོའི་རྒྱུད་དཔལ་རྡོ་རྗེ་ཕྲེང་བའི་རྒྱ་ཆེར་འགྲེལ་པ་ཟབ་མོའི་དོན་གྱི་འགྲེལ་པ་ཞེས་བྱ་བ་པཎྜི་ཏ་ཨ་ལཾ་ཀ་ཀ་ལ་ཤས་མཛད་པ། པཎྜི་ཏ་དེ་ཉིད་དང༌། སྟེང་པ་ལོ་ཙཱ་བས་བསྒྱུར་བའི་ལེའུ་བཞི་
བཅུ་རྩ་ལྔ་པའི་ཕྱེད་པར་དུ་འགྲེལ་པ་ཇི་ཙམ་རྙེད་པ་བཞུགས་སོ། །འདིའི་འཕྲོ་ད་རུང་ཡང་བཙལ་བར་བྱའོ། །དེ་ལྟར་རྒྱུད་འགྲེལ་གྱི་སྐོར་རྣམས་བཀོད་ནས། ད་ནི་སྒྲུབ་ཐབས་དཀྱིལ་ཆོག་མན་ངག་ལ་སོགས་པའི་སྐོར་ལ། ངི་པ་ལ། སྒྲུབ་པའི་ཐབས་མདོར་བྱས་པ་སློབ་དཔོན་ཀླུ་སྒྲུབ་ཀྱིས་མཛད་