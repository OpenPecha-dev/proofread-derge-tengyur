མཚོན་ཅན། །ཀུནཾ་དགཾའི་དཔལ་སྟེར་ཆོས་ཀྱི་རྒྱལཾ་མཚཾན་ཕྱོགས་བཅུར་བཙུགས་པའི་ལྷ་ཡི་དབང༌། ༢༨ །སྲིད་པ་གསུམ་ལས་རིང་དུ་མངོཾན་འཕཾགས་མཆོག་གི་གོ་འཕང་བརྙེས་གྱུར་ཀྱང༌། །དེ་ཡི་བློཾ་གྲོསཾ་ཁམས་གསུམ་འགྲོ་ལ་ཕན་པའི་རྒྱུ་ཕྱིར་ཡང་དག་འབབ། །གཅིག་
ཏུ་མཁས་པའི་སྤྱོད་ཚུལ་གསུམ་གྱིས་ཆོས་ཀྱི་རྒྱལཾ་མཚཾན་བརྟེན་བྱེད་ཀྱང༌། །(ཕྱག་བྱ་བའི་སྒོ་ཉེར་གཉིས་པ་གཞི་གཅིག་གིས་ཆོས་དུ་མ་འགལ་བ།)ཆོས་མིན་ཐམས་ཅད་ཡོངས་སུ་ཉམས་མཛད་ཆོས་ཀྱི་རྒྱལ་པོ་གཙུག་གིས་བསྟེན། ༢༩ །(*ཕྱག་བྱ་བའི་སྒོ་ཉེར་གསུམ་པ་ཉམས་ལྡན་གྱི་རྒྱན་ལས་དཔའ་བའི་ཉམས།)ནོར་རྒྱས་ངལ་བའི་སྡིག་པ་མ་བྱས་ས་འཛིན་ཡང་ནི་བསྒྲིལ་བ་
མེད། །ཚིགས་བཟང་རྒན་པོ་གྲོགས་སུ་མ་བཀུག་ཆུ་ཡི་གཏེར་ཡང་མ་བསྲུབས་པར། །བདུད་རྩིའི་གཏམ་སྙན་ཀུན་གྱི་འབྱུང་གནས་རིགས་གསུམ་རྣམ་འཕྲུལ་སཾ་སྐྱཾ་པཾའི། །གདུངཾ་རབཾས་མཚར་དུ་དངར་བ་བྱོན་དང་འབྱོན་འགྱུར་སྙན་
དངགས་དབྱངས་ཀྱིས་མཆོད། ༣༠ །(*ཕྱག་བྱ་བའི་སྒོ་ཉེར་བཞི་པ་ཡན་ལག་གཉིས་པའི་གཟུགས་ཅན།)བསྐལ་པ་སྙིགས་མ་ལྔ་བདོའི་དུས་ན་ང་ཡི་ལུང་དང་རྟོགས་པའི་བསྟན། །བཤད་སྒྲུབ་ཟུང་གིས་འཛིན་སྤེལ་བྱེད་པོ་མཚུངས་མེད་དེ་ནི་འདིའོ་ཞེས། །ངེས་པར་ལུང་དུ་བསྟན་པའི་ཕྲིན་ཡིག་བསུབ་ཏུ་མེད་པ་སྟོབས་བཅུ་པའི། །
ཡེ་ཤེས་དག་པའི་སྨྱུག་གུས་བྲིས་པ་རྡོ་རྗེ་འཆང་དབང་ཀུན་དགའ་བཟང༌། ༣༡ །(*ཆོས་ཅན་འགོག་པ།)དེ་ཡི་ཡོན་ཏན་བསྐལ་པར་བརྗོད་ཀྱང་མཐས་གཏུགས་དབེན་པའི་ཕྱོགས་རེའི་གཏམ། །ཐོས་པའི་བློ་ལྡན་ལན་གཅིག་མིན་པར་ཐལ་སྦྱར་བྲེལ་
ལ་ངོ་མཚར་བསྐྱུངས། །འདི་མཚན་ཐོས་པ་འཛིན་པའི་ལམ་དུ་ལན་རེ་ལྷུང་བའི་ལེགས་བྱས་ཀྱང༌། །ངན་འགྲོ་དམན་པའི་སྐྱེ་གནས་འགོག་པའི་མཆོག་ཏུ་ཐམས་ཅད་མཁྱེན་པས་བསྔགས། ༣༢ །(*ཕྱག་བྱ་བའི་སྒོ་ཉེར་ལྔ་པ་བསྡུས་པའི་དཔེ།)མང་དུ་ཐོས་བློ་ཙམ་གྱིས་འཇཾམ་པཾའི་དབྱཾངས། །
མཚུངས་པར་བསྔགས་པ་མིན་ཡང་ཚུལ་ཁྲིམས་དང༌། །ཏིང་ངེ་འཛིན་དང་ཤེས་རབ་བསླབ་པའི་གཞུང༌། །སྨྲ་མཁས་ལྷུནཾ་གྱིས་གྲུབཾ་པ་འདིས་ཀྱང་ངོ༌། ༣༣ །(ཕྱག་བྱ་བའི་སྒོ་ཉེར་དྲུག་པ་གསལ་བྱེད་ལས་རིགས་བརྗོད་པ་ཐ་མའི་གསལ་བྱེད།)ཨེ་ཝཾ་པ་ཡི་ལུགས་བཟང་