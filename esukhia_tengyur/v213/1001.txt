གཟུགས་ཀྱིས་ཉེ་བར་སྤུད་པའི་ཞབས་ཟུང་རྣམ་པར་བཀོད་དེ་འཆད་རྩོད་རྩོམ་པའི་ཕྲིན་ལས་ཀྱི་སྣང་བ་དཀར་པོས་ཕྱོགས་ཀྱི་དཀྱིལ་འཁོར་རྫོགས་པར་དཀྲིགས་པ་ནས་བརྩམས་ཏེ་བགྲང་
གཞི་བཅུ་དགུ་སྔོན་དུ་བརྒལ་ལོ། །དོན་གྲུབ་ཅེས་བྱ་བའི་ལོ་ལ་སྡོམ་བརྩོན་སྐྱེ་དགུའི་བདག་པོ་ཀུན་དགའ་ཕྲིན་ལས་རྒྱ་མཚོའི་སྡེ་ཞེས་ཡོངས་སུ་གྲགས་པ་འདི་ཉིད། བསོད་ནམས་དང་སྟོབས་ཀྱི་དབང་
ཕྱུག་ཏུ་གྱུར་པ་དཔལ་སྡེ་དགེ་གོང་མའི་བསྟན་སྲིད་ཟུང་གི་འབྱོར་པས་མངོན་པར་མཐོ་བའི་གདན་སའི་ཁྲི་དམ་པ་ལ། ཞབས་མཐིལ་བནྡྷུ་ཛཱི་བ་ཀའི་ཁ་དོག་ཅན་དག་མི་འགྱུར་རྡོ་རྗེའི་ཁམས་ཀྱི་རང་བཞིན་དུ་རྟག་
པར་བཀོད་ནས། རྒྱལ་བའི་བསྟན་པ་དང་འགྲོ་བའི་བདེ་སྐྱིད་ཀྱི་ཉི་མ་དང་པོ་ཤར་བ་ནས་བརྩམས་ཏེ་བགྲང་གཞི་ལྔ་ཕྲག་གཅིག་སྔོན་དུ་བརྒལ་བའི་གསར་ཚེས་ཀྱི་གནམ་ལོ། ལེགས་པར་སྦྱར་
བའི་སྐད་དུ་རཀྟཱ་ཀྵི་ཞེས་པ། བོད་སྐད་དུ་བསྒྱུར་ན་མིག་དམར་དུ་འགྱུར་བ། མ་ཧཱ་ཙི་ནའི་མི་བདག་གི་མདུན་ས་ཆེན་པོར་གྱ་ཙིར་བརྗོད་པ། དབང་ཐང་དང་བསྟུན་པའི་མིང་དུ་ཤིང་བྱིར་གྲགས་པའི་འབྱུང་