གྲྭ་ཆེན་པོ་སྡེ་དགེ་ལྷུན་གྲུབ་སྟེང་གི་གནྡྷོ་ལ་བསམ་འགྲུབ་མཐོང་གྲོལ་ཆེན་པོ་བཞེངས་ནས་བགྲང་བྱ་བརྒྱ་ཕྲག་གཅིག་དང་ཉེར་གཅིག་གོ །ས་ཁྱིའི་ལོ་ལ་འཁོར་འདས་ཐམས་ཅད་གཉིས་སུ་མེད་པའི་ཡེ་ཤེས་འོད་གསལ་བདེ་བ་ཆེན་པོའི་རང་བཞིན་དུ་ཤར་བ་སྡེ་དགེ་གྲུབ་ཐོབ་ཀུན་དགའ་རྒྱ་མཚོ་
དགེ་བའི་ཞིང་དུ་གཤེགས་ནས་བདུན་ཅུ་རྩ་དགུ། མེ་མོ་ལུག་ལ་བསོད་ནམས་ཀྱི་གོམ་རླབས་ཆེན་པོས་འཛིན་མའི་དཀྱིལ་འཁོར་ཡངས་པ་ལ་མངའ་མཛད་པ་ས་སྐྱོང་བྱམས་པ་ཕུན་ཚོགས་བདེ་བར་གཤེགས་ནས་ལོ་བདུན་བཅུ་ཐམ་པ་འདས་སོ། །ཤིང་ཡོས་ཀྱི་གནམ་ལོ་ཚེས་བར་ཕྱི་ནང་
རིག་པའི་གཙུག་ལག་རྒྱ་མཚོ་འཛིན་ཅིང༌། མཚུངས་པ་མེད་པའི་སྟོབས་ཀྱི་འཁོར་ལོས་སྒྱུར་བ་ཁྲི་ཆེན་སངས་རྒྱས་བསྟན་པས་སྡེ་དགེའི་གདན་སའི་ཁྲི་བསྐྱངས་ནས་ཟླ་བའི་ཕུང་པོ་དྲུག་ཅུ་རྩ་གཉིས་སོ། །ས་ཡོས་ཀྱི་ལོ་ལ་དེ་ཉིད་སྐུ་མཆེད་རྣམས་ཀྱི་ཐུགས་བསྐྱེད་རྨད་དུ་བྱུང་བའི་ཤིང་རྟས།
ཨེ་ཝཾ་ཆོས་ལྡན་གྱི་དགོན་པ་ནས། ཕྱི་ཐ་སྙད་རིག་པའི་གཞུང་ལུགས་ཐམས་ཅད་དང་ནང་མདོ་སྔགས་བསྟན་པའི་བདག་པོ་ཆེན་པོ་འཇམ་པའི་དབྱངས་སངས་རྒྱས་ཕུན་ཚོགས་པ་བོད་ཆེན་པོའི་ཡུལ་ལྗོངས་འདིར་སྤྱན་དྲངས་ཏེ་བསྟན་པ་དམ་པའི་སྒྲོན་མ་མངོན་པར་བཏེག་ནས་ལོ་སུམ་ཅུ་རྩ་
བརྒྱད་བརྒལ་ལོ། །རྣམ་རྒྱལ་ཞེས་པ་ཆུ་མོ་སྦྲུལ་གྱི་ལོ་ལ་བསྐལ་པ་དཔག་ཏུ་མེད་པའི་ལེགས་བྱས་ཀྱི་འབྲས་བུ་མཐའ་དག་སྨིན་པས། སྟོབས་བཅུ་མངའ་བའི་བསྟན་པ་རིན་པོ་ཆེ་ལ་སྨན་པའི་བྱ་བ་ལྷག་པར་བྱས་པའི་སྡེ་དགེ་རྒྱལ་པོ་བསྟན་པ་ཚེ་རིང་དེ་ཉིད་སྡེ་བཞིས་མངོན་པར་མཐོ་བའི་
གདན་སའི་ཁྲི་ལ་ཕེབས་ནས་སའི་སྟེང་ཐམས་ཅད་ཆོས་དང་མཐུན་པའི་ཕྲིན་ལས་ཀྱིས་བསྐྱངས་པའི་ཐོག་མ་ནས་ལོ་ཉི་ཤུ་རྩ་ལྔའོ། །ས་སྐྱོང་བསོད་ནམས་ལྡན་པ་དེའི་བླའི་མཆོད་གནས་སུ་རྗེ་བཙུན་ཨེ་ཝཾ་པ་ཆེན་པོའི་བསྟན་པའི་རྒྱལ་སྲིད་མཐོན་པོ་ལ་མཁས་པའི་ཕྲིན་ལས་ཀྱི་འཁོར་
ལོས་སྒྱུར་བའི་གདན་རབས་སུམ་ཅུ་པ་རྡོ་རྗེ་འཆང་བཀྲ་ཤིས་ལྷུན་གྲུབ་གྲགས་པའི་རྒྱལ་མཚན་དཔལ་བཟང་པོ་པ་མདོ་སྨད་ཀྱི་ཕྱོགས་འདིར་ས་ཕོ་སྤྲེའུའི་ལོ་ལ་སྤྱན་དྲངས་ནས་ཟླ་བའི་ཕུང་པོ་དགུ་སྔོན་དུ་སོང་ངོ༌། །ས་མོ་བྱ་ལོར་དཔལ་ལྡན་འཇམ་པའི་རྡོ་རྗེ་གང་དེ་འོད་གསལ་འཆི་བ་མེད་པའི་