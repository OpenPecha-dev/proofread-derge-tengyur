བཤད་ལ་སོགས་པའི་རྒྱུན་ལ་བརྟེན་ནས། བཅོམ་ལྡན་འདས་ཤཱཀྱའི་རྒྱལ་པོའི་བསྟན་པ་རིན་པོ་ཆེ་འཇིག་རྟེན་གྱི་ཁམས་སུ་ཡུན་རིང་པོར་འཚོ་ཞིང་གཞེས་པའི་གསོས་སྨན་བླ་ན་མེད་པ་ཉིད་དུ་འགྱུར་བ་ལ་སོགས་པའི་དགོས་པ་དང་ཕན་ཡོན་དཔག་ཏུ་མེད་པའི་ལུང་དང་
རིགས་པའི་དག་བྱེད་ལྷའི་བུ་མོས་ཤིན་ཏུ་འཇེབས་པའི་ལྷུང་ལྷུང་གི་སྒྲ་སྙན་འབུམ་དུ་འབྱིན་བཞིན་པར་བླ་ན་མེད་པའི་བྱང་ཆུབ་ཏུ་རྩེ་གཅིག་པས་འདུན་པའི་སེམས་ཀྱི་རྒྱ་མཚོ་གང་ལ་མངའ་བ་དེ་ཉིད་དུ་གཞོལ་ཞིང་བབ་པ་ལ་བརྟེན་ནས་རྒྱ་ཆེན་སྤྱོད་པའི་ལེགས་བྱས་ཀྱི་རླབས་
ཕྲེང་གི་ལྕེ་ཞགས་སྲིད་པའི་རྩེ་མོའི་བར་དུ་ལུད་པར་འཕྱུར་བའི་ངོ་མཚར་གྱི་ལྟད་མོ་ཅི་ཡང་བྱུང་བ་ཉིད་དོ། །འདིར་སྨྲས་པ། (*མངོན་གནས་གསུམ་གྱི་གསལ་བྱེད་ལས་བྱ་བ་བརྗོད་བགོད་པའི་གསལ་བྱེད།)པར་སྦྲུལ་ལོ་ས་གཞི་ཆུ་གཏེར་ལས། །གདོན་པ་གང་ཚེ་ཁྱབ་འཇུག་ཕག་པའི་གཟུགས། །རྩོད་པའི་དུས་འདིར་རྒྱལ་བསྟན་བསྐྱོང་བའི་ཚེ། །
ཐུབ་པའི་ཕྲིན་ལས་དེ་ཡང་མི་བདག་ཚུལ། ༡ །(*བཻ་དརྦ་བའི་མཛེས་པ་བསྔགས་པ་ལ་སྦྱར་བ།)རིགས་རུས་གང་དུ་དྲན་དབང་གྲུབ་པའི་བདག །དཔའ་མཛངས་ལྡན་པ་སྔོན་གྱི་སྐྱེས་བུ་ཡིས། །འབབ་སྟེགས་བྱིན་གྱིས་བརླབས་པ་དེ་ནས་བཟུང༌། །ལྷ་བཞིན་འཇིག་རྟེན་
འདི་ན་བསྔགས་པ་ཐོབ། ༢ །(*སྲིད་མིན་གྱི་དཔེ།)ག་པུར་བཏུང་བ་ལ་བརྟེན་ཚ་བའི་ཡམས། །དཔལ་གྱི་དུམ་བུ་ལས་ནི་དྲི་ངན་བཞིན། །རིགས་ཀྱིས་མངོན་པར་མཐོ་བའི་སྐྱེ་བ་ལས། །མ་རབས་ཀུན་སྤྱོད་མི་འབྱུང་ཁྱད་པར་ཆོས། ༣ །(*ཀུན་དུ་ཕན་པར་བྱེད་པ།)སྙིང་བརྩེས་མངའ་འབངས་
ཐམས་ཅད་བདེ་བ་ལ། །འགོད་པའི་མི་བདག་མཆོག་ཅིག་འགྲོ་བ་འདིས། །སྨོན་ལམ་དབྱངས་སུ་ལེན་ཚེ་འཇིག་རྟེན་ཁམས། །ཀུན་དུ་ཕན་བྱེད་མཆོག་འདི་སྐལ་བས་ཐོབ། ༤ །བསོད་(*མཐའ་དག་གི་གཟུགས་ཅན།)ནམས་ཟླ་བ་ཚེས་པའི་འོད་འཐུང་བས། །སྔ་ན་མེད་པའི་
དགེ་མཚན་ཀུ་མུ་དཱའི། །འདབ་སྟོང་རབ་ཏུ་རྒྱས་པའི་ངོ་མཚར་གྱིས། །ཆབ་སྲིད་ཡངས་པའི་དགའ་ཚལ་མཛེས་པར་བྱས། ༥ །(*རབ་རྟོག་འདྲ་བའི་སྒྲ་ཅན།)ཨེ་མ་སྐབས་གསུམ་བདག་པོར་འོས་པའི་བུ། །ས་སྟེངས་རྒྱན་དུ་ཐོབ་པས་འཚེང་ངོ་ཞེས། །ནོར་འཛིན་