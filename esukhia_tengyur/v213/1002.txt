བ་སུམ་ལྡན། སེ་ཞིག་གི་ལོ། དུས་འཁོར་བའི་སྟོན་རྭ་བ་རགས་པ་གྲོ་བཞིན་གྱིས་ཉ་བ། ཡར་ངོ་སྔོན་དུ་འགྲོ་བ་སེང་གེའི་ཁྱིམ། ཧོར་ལུགས་ཀྱི་བདུན་པ་ཁྱིའི་ཟླ་བ། དམར་པོའི་ཕྱོགས་ཀྱི་བཟང་པོ་གསུམ་པ། དུས་
འཁོར་བའི་ལུགས་ཀྱི་དབྱངས་ཨཱུ། གསལ་བྱེད་བྷཱུ། འདོད་ཡོན་གཟུགས་སོ། །དབྱངས་འཆར་བའི་ལུགས་ཀྱི་དབྱངས་ཨཱི། གསལ་བྱེད་ཌྷ། འདོད་ཡོན་རོའོ། །གཉིས་ཀ་མཐུན་པའི་འབྱུང་བ་ཆུ། དར་གུད་གཞོན་
པ། རྟེན་འབྲེལ་སྐྱེ་བ། ཉི་མ་འབྲུག སྤར་ཁ་དྭ། སྨེ་བ་དྲུག་དཀར་རོ། །ལྷའི་བླ་མ་རྒྱལ་སར་ཕེབས་པའི་དགའ་སྟོན་གྱི་ཐོག་མར་འཆི་བ་མེད་པའི་དྲང་སྲོང་ཆེན་པོ་ཨ་གསྟྱའི་བདེན་ཚིག་གིས་གྲུབ་པའི་ནུས་པ་ངོམ་པའི་སླད་དུ།
རྒྱ་མཚོ་དང༌། ཆུ་ཀླུང་དང༌། ཆུ་ཕྲན་དང༌། འབབ་ཆུ་དང༌། ལུ་མ་མཐའ་དག་ཡན་ལག་བརྒྱད་དང་ལྡན་པའི་བདུད་རྩིའི་རྒྱུན་དུ་བསྒྱུར་བའི་མཆོད་ཡོན་དུ་སྟོབ་པ་དང་ཆབ་ཅིག །སྐྱེ་འགྲོ་ཐམས་ཅད་ཀྱི་བྲོ་ནད་གཞོམ་པ་ལ་
རིངས་པར་ཆས་པའི་དུས་ཚེས་དགེ་བའི་ཉིན་མོ། ཀུན་མཁྱེན་ཆོས་ཀྱི་རྒྱལ་པོ་བུ་རམ་ཤིང་པའི་ལུགས་བཟང་གི་ཉིན་མོར་བྱེད་པའི་དཀྱིལ་འཁོར་ཡོངས་སུ་འཆར་བའི་ལྗོངས་དང་ཡུལ་དང་ཡུལ་གྲུ་ཆེན་པོ་རྣམས་ཀྱི་ནང་