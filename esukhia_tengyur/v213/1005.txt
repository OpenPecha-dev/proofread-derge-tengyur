ཆོས་(*ཡན་ལག་གསུམ་པའི་གཟུགས་ཅན།) འདུལ་ཁྲིམས་ཀྱི་རྩ་བ་བརྟན། །གཞན་ཕན་སྤྱོད་པའི་ཡལ་འདབ་རྫོགས། །རིམ་གཉིས་ཟུང་འཇུག་འབྲས་བུས་དུད། །དངོས་གྲུབ་ལེགས་བརྙེས་གང་དག་བྱོན། །(*མ་བསྡུས་པའི་གཟུགས་ཅན།) བཟོ་
དང་གསོ་བའི་གོམ་སྟབས་བདེ། །སྒྲ་ཚད་རིག་པའི་མཆེ་བ་རྣོ། །མདོ་རྒྱུད་གདམས་པའི་ཁུར་ཆེན་འདེགས། །རིག་སྨྲའི་ཁྱུ་མཆོག་ཇི་སྙེད་དང༌། །རྣམ་(*ཡོན་ཏན་རང་བཞིན་བརྗོད་པ།) པ་ཐམས་ཅད་
མཁྱེན་པའི་བཀའ། །འཇིག་རྟེན་སྣང་བྱེད་བླ་ན་མེད། །ཡང་དག་མཁས་པའི་ཕྲིན་ལས་གསུམ། །དབང་འབྱོར་གང་དག་བྱོན་པ་རྣམས། །མཁྱེན་(*གཞི་གཅིག་གི་ཆོས་དུ་མ་འགལ་བ།) པས་འབྱོར་ཡང་རྨོངས་པས་དབུལ། །
བརྩེ་བས་འཁྱུད་ཀྱང་ཆགས་པས་བཏང༌། །ནུས་ལྡན་གྱུར་ཀྱང་གཞན་དག་ལ། །འཚེ་མེད་གྲུབ་དབང་བརྒྱད་ཅུ་བཞི། །དེ་དག་(*ཡོན་ཏན་གྱི་རང་བཞིན་བརྗོད་པ།) ཀུན་དང་ཕྱོགས་བཅུ་ཡི། །འགྲོ་ལ་གཟིགས་པ་སྒྲིབ་མེད་
སྤྱན། །དཀྱུས་རིང་སྤྲོས་པའི་རྫོགས་སངས་རྒྱས། །སྲས་དང་སློབ་མར་བཅས་མང་བལྟ། །(*རབ་རྟོག) སོ་སོའི་མདུན་ན་སྤྲུལ་པའི་ལུས། །གྲངས་མེད་བཏུད་ཀྱང་ཡོན་ཏན་ཆ། །བགྲང་བར་