ཉི་པ་ལ། རིན་པོ་ཆེའི་ལྗོན་ཤིང་ཞེས་བྱ་བ་གསང་བ་འདུས་པའི་འགྲེལ་པ་སློབ་དཔོན་ཆེན་པོ་ཙི་ལུ་པས་མཛད་པ། རྒྱ་གར་གྱི་མཁན་པོ་ཀ་མ་ལ་གུཔྟ་དང༌། ཞུ་ཆེན་གྱི་ལོ་ཙཱ་བ་ཆེན་པོ་མངའ་བདག་ལྷ་ཡེ་ཤེས་རྒྱལ་མཚན་གྱི་འགྱུར། དཔལ་གསང་བ་འདུས་པའི་རྒྱུད་ཀྱི་དཀའ་འགྲེལ་ཞེས་བྱ་བ་རྩ་རྒྱུད་ལེའུ་བཅུ་བདུན་པ་སློབ་
དཔོན་རྒྱལ་བས་བྱིན་གྱིས་མཛད་པ་དང༌། རྒྱུད་ཕྱི་མ་ལེའུ་བཅོ་བརྒྱད་པ་དང་བཅས་པའི་འགྲེལ་པ་སློབ་དཔོན་སྨན་པའི་བུ་རྒྱལ་བས་བྱིན་གྱིས་མཛད་པ་གཉིས། རྒྱ་གར་གྱི་མཁན་པོ་ཞི་བ་བཟང་པོ་དང༌། བོད་ཀྱི་ལོ་ཙཱ་བ་དགེ་སློང་ཤེས་རབ་ཡེ་ཤེས་ཀྱི་འགྱུར་ལ། སླད་ཀྱིས་ལྷ་ས་འཕྲུལ་སྣང་དུ་པཎྜི་ཏ་ཏིང་འཛིན་རྡོ་རྗེས་ཡང་ཞུ་ཆེན་
བགྱིས། ཡང་སླད་ཀྱིས་པཎྜི་ཏ་ཤྲཱི་སུ་ནྱཱ་ཡ་མི་ཏྲ་དང༌། ལོ་ཙཱ་བ་དར་མ་གྲགས་ཀྱིས་བཅོས་པ་རྣམས་བཞུགས་སོ།། །།ཏི་པ་ལ། དཔལ་གསང་བ་འདུས་པའི་རྒྱན་ཞེས་བྱ་བ་ལེའུ་བཅོ་བརྒྱད་པའི་རྣམ་པར་བཤད་པ་དཀྱིལ་འཁོར་ཆེན་པོའི་སློབ་དཔོན་བྱང་ཕྱོགས་ཀྱི་ལམ་ལ་མཁས་པ་ཆེན་པོ་སློབ་དཔོན་ཟླ་བའི་འོད་དང༌། མིང་གཞན་རིན་ཆེན་
རྡོ་རྗེ་མྱུ་གུས་མཛད་པ། རྒྱ་གར་གྱི་མཁན་པོ་ཆེན་པོ་སུ་ནྱཱ་ཤྲཱི་མི་ཏྲ་དང༌། བོད་ཀྱི་སྒྲ་སྒྱུར་གྱི་ལོ་ཙཱ་བ་དགེ་སློང་དར་མ་གྲགས་ཀྱིས་མང་ཡུལ་གྲོང་གི་ལྷ་ཁང་ཀ་རུ་དང་ཨག་ཙར་སྒང་དུ་བསྒྱུར་ཅིང་ཞུས་ཏེ་གཏན་ལ་ཕབ་པ། ཡང་དག་རིག་བྱེད་ཅེས་བྱ་བ་རྒྱུད་ཕྱི་མའི་རྣམ་པར་བཤད་པ་སློབ་དཔོན་བིརྱ་པཱ་དས་མཛད་པ། རྒྱ་གར་གྱི་མཁན་
པོ་ཀ་མ་ལ་གུཧྱ་དང༌། བོད་ཀྱི་ལོ་ཙཱ་བ་མངའ་བདག་ལྷ་ཡེ་ཤེས་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། གསང་བ་འདུས་པའི་བཤད་སྦྱར་སྙིམ་པའི་མེ་ཏོག་ཅེས་བྱ་བ་ལེའུ་བཅུ་གསུམ་པ་ཡན་སློབ་དཔོན་ཆེན་པོ་རཏྣ་ཨ་ཀར་ཤཱནྟིས་མཛད་པ་རྣམས་བཞུགས་སོ།། །།ཐི་པ་ལ། དཔལ་གསང་བ་འདུས་
པའི་བཤད་སྦྱར་སྙིམ་པའི་མེ་ཏོག་གི་ལེའུ་བཅུ་བཞི་པ་མན་ཆད་སློབ་དཔོན་ཆེན་པོ་རཏྣ་ཨཱ་ཀར་ཤཱནྟིས་མཛད་པ། པཎྜི་ཏ་ཆེན་པོ་ཤཱནྟ་བྷ་དྲ་དང༌། ཞུ་ཆེན་གྱི་ལོ་ཙཱ་བ་འགོས་ལྷས་བཙས་ཀྱི་འགྱུར། འདི་ཡེ་ཤེས་ཞབས་ཀྱི་རྗེས་འབྲང་བྱ་བའི་དམིགས་བསལ་མི་འདུག་ནའང༌། ལྷའི་བསྐྱེད་ཆོག་ལ་སོགས་ཡེ་ཤེས་ཞབས་ལུགས་དང་
མཐུན་པར་བྱུང་ཞིང༌། སྔར་གྱི་མཁས་པ་དག་གིས་ཀྱང་ཡེ་ཤེས་ཞབས་ལུགས་ཀྱི་ཕྱོགས་སུ་བྲིས་འདུག་པས་འདིར་ཡང་དེ་ལྟར་བྲིས་སོ། །གསང་བ་འདུས་པ་རྒྱུད་ཀྱི་རྒྱལ་པོའི་བཤད་པ་ཟླ་བའི་འོད་ཟེར་ཅེས་བྱ་བ་ལེའུ་བཅུ་བདུན་པའི་རྣམ་པར་བཤད་པ་སློབ་དཔོན་རབ་ཏུ་དགའ་བའི་འབྱུང་གནས་གོ་ཆས་མཛད་པ་རྣམས་བཞུགས་སོ།། །།