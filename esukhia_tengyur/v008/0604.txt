བལྟ་བའོ། །བདག་ནི་རང་བཞིན་གྱིས་ལོངས་སྤྱོད་རྫོགས་པའོ་ཞེས་པ་ནི། ལོངས་སྤྱོད་རྫོགས་པ་ལ་ཀུན་ནས་བལྟ་བའོ། །བདག་ནི་རང་བཞིན་གྱིས་བདེ་བ་ཆེན་པོའོ་ཞེས་པ་ནི་བདེ་བ་ཆེན་པོ་ནི་ཀུན་ནས་བལྟ་བ་ཡིན་པས་འཁོར་ལོ་བཞི་ལ་ཀུན་ནས་བལྟ་བ་སྟེ། ཀུན་ནས་
བལྟ་བ་འདིས་རྣལ་འབྱོར་པ་རྣམས་གནས་པར་བྱའོ་ཞེས་པ་ནི། བཤད་པའི་རྣམ་གྲངས་དྲུག་པ་ཡིན་ལ། གཞུང་དུ་བཤད་པ་ནི་བཤད་པའི་རྣམ་གྲངས་བདུན་པའོ། །དགོངས་བཤད་རྣམ་གྲངས་བདུན་པ་ནི། །ཡན་ལག་བདུན་གྱིས་ངག་སྟེར་བ། །མུ་ཏིག་ཕྲེང་
བཞིན་མགྲིན་པ་ལ། །སྐྱེས་མཆོག་རྣམས་ཀྱིས་དོན་གཞོལ་བྱ། །མཁའ་འགྲོའི་དགོངས་པ་བསྟན་པ་ལ། །མཁས་པ་གང་ཞིག་ང་རྒྱལ་གྱིས། །རྨོངས་ནས་སུན་ནི་འདོན་བྱེད་པ། །དེས་སྨད་མཁའ་འགྲོ་མཁའ་འགྲོ་མ། །རྡོ་རྗེ་མཁའ་འགྲོ་མ་རྣམས་ཀྱིས་བཤད་
པ་རྣམ་གྲངས་བདུན་གྱི་ལེའུ་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པ་རྫོགས་སོ།། །།རྒྱ་གར་གྱི་མཁན་པོ་མཉྫུ་གྷོ་ཥ་དང་། བོད་ཀྱི་ལོ་ཙཱ་བ་འབྲོ་དགེ་སློང་ཤེས་རབ་གྲགས་ཀྱིས་ཡེར་པའི་དབེན་གནས་སུ་བསྒྱུར་བའོ།། {D1207}༄༅༅། །རྒྱ་གར་སྐད་དུ།
གཱི་ཏི་ཏཏྟྭ་ནཱ་མ། བོད་སྐད་དུ། གླུའི་དེ་ཁོ་ན་ཉིད་ཅེས་བྱ་བ། དཔལ་ཀྱེའི་རྡོ་རྗེ་ལ་ཕྱག་འཚལ་ལོ། །ཀོལླ་ཨི་རེ་ཞེས་བྱ་བ་ནི་མགོ་བོའོ། །ཋི་ཨ་ཞེས་བྱ་བ་ནི་བྱང་ཆུབ་ཀྱི་སེམས་མ་བཅོས་པའོ། །བོ་ལ་མུམྨུ་ཎི་ཞེས་བྱ་བ་ནི་ལྟེ་བར་གནས་པ་ཐིག་ལེའི་རང་བཞིན་
ཅན་གཏུམ་མོ་སྤྲོ་བ་དང་། བསྡུ་བ་ཀཀྐོ་ལཱའོ། །རེ་ནི་བོད་པའོ། །དེ་དག་འདུས་པས་གྷ་ཎེ་ནི་རྒྱུན་དུའོ། །བརྡུངས་པས་ཀྲྀ་པི་ཊ་ཅང་ཏེའུ་དང་། རྔ་ནི་བཱཛྫ་ཨིའོ། །ཧོ་ནི་ཡང་བོད་པའོ། །ཀཱ་རུ་ཎེས་ཚངས་པའི་གནས་བཞིའོ། །གཟུགས་ལྷ་མོའི་ཚོགས་ལ་ཀི་ཨ་ཨི་ན་
རོ་ལཱ་ནི་གཡུལ་ཏེ་ན་རོ་ལཱ། བ་ལ་ནི་དགའ་བ་སྟེ། ཏ་ཧིཾ་ཁཱཛྫ་ཨིའོ། །གཱ་ཌྷེཾ་ནི་ཁོང་དུ་ཆུད་པའོ། །མ་ཨཱ་ཎཱ་ནི་མཆོག་ཏུ་དགའ་བའི་རང་བཞིན་ཅན་སྙིང་རྗེ་བཱཛྫི་ཨི་ཨ་ཨི། ཧ་ལེ་ནི་ཡང་བོད་པའོ། །ཀཱ་ལིཉྫ་ར་ནི་ཆུ་ཡང་དང་ཡང་དུ་པཱ་ཎི་ཨི་ཨིའོ། །དུནྡུ་ར་ནི་སྐད་ཅིག་