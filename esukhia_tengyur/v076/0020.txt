པོས་ཐུན་ཚོད་གསུམ་དུ་ལེགས་པར་མཆོད་དེ། འབུམ་ཕྲག་བཞི་བཟླས་པ་བྱས་པས་ཟླ་བ་དྲུག་ན་ཡིད་ལ་རེ་བ་རྣམས་ཡོངས་སུ་རྫོགས་པར་འགྱུར་རོ། །ཇི་ལྟར་རྙེད་པར་གྱུར་པའི་མེ་ཏོག་རྣམས་ཀྱིས་འབུམ་ཕྲག་བཞིའི་སྦྱིན་སྲེག་བྱ་བའོ། །སྦྱིན་སྲེག་བྱས་པས་ནི་དཔལ་ཤིན་ཏུ་ཆེན་པོ་དང་ལྡན་པར་
འགྱུར་རོ། །ནོར་རྒྱུན་མའི་སྒྲུབ་ཐབས་རྫོགས་སོ། །མཁས་པ་ཨ་བྷ་ཡའི་ཞལ་སྔ་ནས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3238}༄༅༅། །རྒྱ་གར་སྐད་དུ། བ་སུ་དྷཱ་ར་སཱ་དྷ་ནཾ། བོད་སྐད་དུ། ནོར་རྒྱུན་མའི་སྒྲུབ་ཐབས། དེ་ནས་ནོར་རྒྱུན་མ་བསྒོམ་པར་
འདོད་ན་དེ་ནས་དེ་ལྟར་ཐམས་ཅད་ཀྱང་སྔར་བཞིན་ནོ། །འོན་ཀྱང་དྲུག་པའི་གསུམ་པ་ནི་ས་བོན་ཏེ། ཟླ་བ་ཚེས་པ་དང་ཐིག་ལེས་བརྒྱན་པའོ། །དེ་ཉིད་ངེས་པར་རྫོགས་པ་ནི་ནོར་རྒྱུན་མ་སྐུ་མདོག་སེར་མོ་འབྲས་དྲུངས་པའི་སྙེ་མ་མཆོག་དང་རིན་པོ་ཆེ་སྣ་ཚོགས་པའི་ཆར་འབབ་པར་གྱུར་པའི་
བུམ་པ་ཕྱག་གཡོན་པ་ན་བསྣམས་པ། གཡས་པས་མཆོག་སྦྱིན་པར་མཛད་པ། རྒྱན་ཐམས་ཅད་ཀྱིས་བརྒྱན་པ། དབང་པོའི་སྐྱེ་བོས་ཡོངས་སུ་བསྐོར་བར་བསྒོམ་པར་བྱའོ། །བདག་ཁོ་ན་ནོར་རྒྱུན་མ་ཡིན་ནོ་ཞེས་བྱ་བར་རོ། །ལག་པ་གཉིས་ཀྱིས་ཁུ་ཚུར་བཅངས་ལ་གུང་མོའི་ཚིགས་
གསུམ་པ་བཀུག་པ་ནི་ནོར་རྒྱུན་མའི་ཕྱག་རྒྱ་ཡིན་ནོ། །དེ་ནས་བཟླས་པ་བྱ་སྟེ། ཨོཾ་ཤྲཱི་བ་སུ་ནི་དྷ་ནཥྐེ་ཏྲེ་སྭཱ་ཧཱ། ནོར་རྒྱུན་མའི་སྒྲུབ་ཐབས་སོ།། །།པཎྜི་ཏ་ཆེན་པོ་ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3239}༄༅༅། །རྒྱ་གར་སྐད་དུ། བ་སུ་དྷཱ་ར་སཱ་དྷ་ནཾ།
བོད་སྐད་དུ། ནོར་རྒྱུན་མའི་སྒྲུབ་ཐབས། སྔར་བཤད་པའི་ཆོ་གའི་རིམ་པས་ཡི་གེ་བཾ་སེར་པོ་ཡོངས་སུ་གྱུར་པ་ལས་ཞལ་གཅིག་ཕྱག་གཉིས་མ་སེར་མོ། །གཞོན་ནུ་མ་ལང་ཚོ་ལ་བབ་པ། རྒྱན་དང་གོས་ཀྱིས་རྣམ་པར་བརྒྱན་པ། འབྲས་དྲུངས་ཀྱི་སྙེ་མའི་མཆོག་དང་། རིན་པོ་ཆེ་སྣ་ཚོགས་ཀྱི་
ཆར་འབབ་པའི་བུམ་པ་ཕྱག་གཡོན་པ་ན་བསྣམས་ཤིང་། གཡས་པས་མཆོག་སྦྱིན་པར་མཛད་པ། དགའ་བར་གྱུར་པའི་འཁོར་དུ་མས་ཡོངས་སུ་བསྐོར་ཞིང་སྣ་ཚོགས་པདྨ་དང་ཟླ་བའི་གདན་ལ་བཞུགས་པ་རིན་ཆེན་འབྱུང་ལྡན་གྱིས་དབུ་བརྒྱན་པ། རང་གི་ས་བོན་ལས་སྙིང་གར་སྐད་ཅིག་