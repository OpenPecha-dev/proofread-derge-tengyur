མཉམ་མཉམ་པ་ཉིད་དུ་ཡང་དག་མཛད་ནས་བཞུགས་པ་སྟེ། །བི་རཱུ་པ་ནི་ཆང་མ་རྣམས་ལ་ཉི་མའང་གཏིང་བར་བྱིན་ནས་ཆང་རྣམས་མཐུང་བར་མཛད་པ་ཉིད། །ཌོམྤི་པ་ནི་སྟག་ལ་ཞོན་ཞིང་རང་རིག་བུད་མེད་དག་དང་ལྷན་ཅིག་ཀུན་ནས་འཁྱུད་པར་ལྡན། །བདེ་བའི་སྟོབས་ལྡན་ཀཾ་བ་ལི་
ཡང་བསམ་དང་མི་བསམ་རབ་ཏུ་ཉམས་ཤིང་ལུས་ནི་རྣམ་པར་རྒྱས་པའོ། །དཱ་རི་ཀ་པ་ལ་ཡང་བཟའ་བ་དག་དང་གྲོལ་བར་འདོད་ཅིང་ན་ཆུང་དགའ་བའི་ཤུགས་དང་བཅས། །གུ་ཌ་རཱི་པའང་རྐེད་པའི་འཁྲུལ་འཁོར་དག་ལ་མཉམ་པར་གཞག་ཅིང་རླུང་ཡང་གུ་ཌ་གུ་རིར་སྒྲོགས། །རྒྱལ་པོ་ཨིནྡྲ་བྷཱུ་ཏི་
བསམ་གཏན་མཆོག་གི་བདེ་བའི་རང་བཞིན་ནམ་མཁར་སེང་གེའི་ཁྲི་ལ་བཞུགས། །རང་གིས་མཁའ་ལ་གཤེགས་ནས་རལ་གྲི་གྲུབ་པར་མཛད་དེ་དབང་པོ་དུལ་བ་དེ་ཚེ་འོད་མཛད་པའོ། །ཀུ་ཀུ་རི་བའི་ཞབས་འདིར་རང་ཉིད་ཁྱི་མོ་རྣམས་དང་ལྷན་ཅིག་བྱིས་པ་བཞིན་དུ་རྩེ་བ་སྟེ། །ནག་པོ་པ་ནི་ཕྱག་
རྒྱ་བཅིངས་ནས་ཌ་མ་རུ་ཡི་ཅ་ཅོའི་སྒྲ་ཡིས་བར་སྣང་དགང་བར་བྱེད། །སུ་ཡང་སུ་ཡི་དོན་བྱེད་པ་ན་གང་འདིའི་སྙིང་རྗེ་ཉིད་ཀྱིས་ཀུན་ནས་བསྐོར་བའི་དབྱངས་ལྡན་པ། །དེ་ནི་འཕགས་པ་ཀླུ་སྒྲུབ་དབང་ཕྱུག་བརྒྱད་ལ་སོགས་པ་སྟེར་བས་འགྲོ་ལ་ཕན་པར་མཛད་པའོ། །རྣམ་མང་རོ་ལྡན་རྣམས་སུ་
འགའ་ཞིག་ཤེས་རབ་དང་བཅས་སྙོམས་པར་འཇུག་པའི་དགའ་བས་གནས། །འདི་དག་ཤ་ཆེན་ཟ་ཞིང་ཆང་རྣམས་འཐུངས་ཏེ་དམ་པའི་ཀུན་དུ་རུ་དག་མཛད་པ་ཉིད། །རྡོ་རྗེའི་རྐང་སྟབས་དུམ་བུས་གར་བྱེད་ཤིན་ཏུ་སྒེག་པས་དེ་ཉིད་ལྡན་པའི་གླུ་ལེན་ཞིང་། །རྣལ་འབྱོར་དབང་ཕྱུག་འདི་རྣམས་
དགའ་བ་དང་བཅས་སྒྲ་ཡིས་འཁོར་ལོ་མཉམ་པར་བསྐོར་བར་མཛད། །དགའ་བས་པོ་ལ་ཀཀྐོ་ལ་སྦྱར་བདེ་བའི་ཀུན་དགའ་སྤྲོ་བྱེད་ཀུན་དུ་རུ་དང་ལྡན། །གསར་དུ་བསྒྲུབས་པའི་ཤ་ཆེན་རྣམས་ཀྱིས་ལག་བརྒྱན་པ་ཡི་སྐལ་བ་དང་ལྡན་འཁོར་ལོ་ཅན། །འོད་ལྡན་ལྷ་མོ་རྣམས་ཀྱི་ཆུ་
སྐྱེས་འདབ་མའི་ཆུ་ཡིས་སོ་ཡི་སྒྲིབ་བྱེད་རྣམ་པར་བྱུགས། །རོ་ཡི་གནས་ཀྱི་གནས་སུ་དམ་བཅས་རོ་མྱང་བ་ནི་འགའ་ཞིག་རྣལ་འབྱོར་པ་སུ་དག །ཆུ་སྐྱེས་སྣོད་དུ་ཀུན་ནས་བཞག་པའི་ཆང་དང་དེ་ནས་ཤ་ཆེན་རྣམས་དང་ཚོད་མ་འཐུང་བྱེད་པའི། །དཔལ་ལྡན་སྐལ་བར་ལྡན་པ་