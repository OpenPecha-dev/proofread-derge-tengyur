ལྷུག་པར་གྱུར་པ། གཅེར་བུ་ཐོད་པའི་དུམ་བུས་སྨད་ཀར་བྱས་པ། མི་ཡི་མགོ་བོ་བརྒྱ་ཕྲག་ཕྱེད་ཀྱི་ཕྲེང་བ་རབ་ཏུ་འཕྱང་བ། མ་རུངས་པ་བདུད་ལ་སོགས་པའི་ཁྲག་གིས་གང་བའི་ཐོད་པ་ཕྱག་གཡོན་པས་བསྣམས་པ། སྐྱེ་དགུ་མི་སྲུན་པ་རྣམས་ལ་གཡས་པས་ཕྱོགས་
ཐམས་ཅད་དུ་སྡིགས་མཛུབ་མཛད་ཅིང་། རྡོ་རྗེ་བསྣམས་པ། བསྐལ་པའི་མེ་དང་མཚུངས་པའི་གཟི་བརྗིད་ཆེན་མོ། །འཛག་པར་གྱུར་ཅིང་ཁྲག་ལ་དགྱེས་མ། ཞབས་གྱེན་དུ་བསྐྱོད་པས་གནས་པར་བསྒོམ་པར་བྱ་བའོ། །པདྨའི་ཤར་ལ་སོགས་པའི་འདབ་མ་རྣམས་ལ་ནི། མཁའ་
འགྲོ་མ་དང་དེ་བཞིན་ལཱ་མ་དང་། །ཁཎྜ་རོ་ཧཱ་དང་ནི་གཟུགས་ཅན་མ། །མཚམས་ཀྱི་འདབ་མར་དེ་བཞིན་བསྒོམ་བྱ་བ། །མཛེས་པར་གྱུར་པའི་ཐོད་པ་བཞི་རྣམས་སོ། །འདིའི་སྔགས་ཀྱང་། ཨོཾ་སརྦ་བུདྷ་ཌཱ་ཀི་ནཱི་ཡེ་བཛྲ་ཝརྞ་ནཱི་ཡེ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། དཔལ་ཨཽ་ཌྱན་གྱི་རྡོ་རྗེ་གདམས་པ་
ལས་ངེས་པར་བྱུང་པའི་རྡོ་རྗེ་ཕག་མོའི་སྒྲུབ་ཐབས་རྫོགས་སོ།། །།མཁས་པ་ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3300}༄༅༅། །རྒྱ་གར་སྐད་དུ། སཾ་ཀྵི་པྟ་བཛྲ་བཱ་རཱ་ཧཱི་སཱ་དྷ་ནཾ། བོད་སྐད་དུ། མདོར་བསྡུས་པའི་རྡོ་རྗེ་ཕག་མོའི་སྒྲུབ་ཐབས།
དང་པོར་རེ་ཞིག་རྣལ་འབྱོར་པས་དུར་ཁྲོད་ལ་སོགས་པ་ཡང་དགའ་བའི་གནས་སུའོ། །རང་གི་སྙིང་གར་ཟླ་བ་ལ་ཡི་གེ་ཨོཾ་གྱི་འོད་ཟེར་སྤྲོས་པས། བླ་མ་དང་། སངས་རྒྱས་དང་། བྱང་ཆུབ་སེམས་དཔའ་རྣམས་སྤྱན་དྲངས་ལ་མདུན་དུ་དམིགས་ཏེ། མཆོད་པ་དང་། སྡིག་པ་བཤགས་པ་
ལ་སོགས་པ་རྣམས་བྱས་ལ། ནམ་མཁའ་དང་མཚུངས་པར་ཁམས་གསུམ་རྣམ་པར་བསམས་ཏེ། ཧཱུཾ་ལས་རྡོ་རྗེའི་རྣམ་པར་གྱུར་པའི་ས་གཞིར། དུར་ཁྲོད་བརྒྱད་ཀྱི་དབུས་སུ་ཆོས་འབྱུང་གི་ནང་དུ་ཆད་པའི་པདྨའི་ལྟེ་བ་ལ། ཟླ་བ་ལ་གནས་པའི་ཉི་ཟླ་ཁ་སྦྱར་བ་ལ་གནས་པའི་ཡི་
གེ་བཾ་ལས་རྡོ་རྗེའོ། །དེའི་ས་བོན་ལས་ལེགས་པར་བྱུང་བའི་བཅོམ་ལྡན་འདས་མ་རྡོ་རྗེ་ཕག་མོ་སྟེ། བསྲེག་པའི་བསྐལ་པའི་མེ་དང་ཁ་དོག་མཚུངས་པ། ཞལ་གཅིག་ཕྱག་གཉིས་མ། གཡས་པས་ནི་ཕྱོགས་ཐམས་ཅད་དུ་འགྲོ་བ་མ་རུངས་པ་རྣམས་ལ་སྡིགས་མཛུབ་མཛད་ཅིང་རྡོ་རྗེ་