གྱིས་ཁྲུས་དང་གཙང་སྦྲ་དང་ཡན་ལག་དྲི་ཞིམ་པོ་དང་ལྡན་པས་ལུས་ལ་གོས་གཙང་མ་བགོས་ཏེ་ཇི་ལྟར་རྙེད་པའི་ཅོད་པན་ལ་སོགས་པས་བརྒྱན་ནས་སྙིང་རྗེ་དང་བྱམས་པ་ལ་ཡོངས་སུ་གནས་པའི་ཡིད་ཀྱིས་པུས་མོ་གཡས་པའི་ལྷ་ང་སའི་གཞི་ལ་བཙུགས་ཏེ་ལག་པ་ཐལ་མོ་སྦྱར་བ་བྱས་ལ། ཤར་རམ་བྱང་
དུ་ཁ་བལྟས་ནས་ཆ་གཅིག་གིས་གདོན་རྣམས་མཆོད་པའི་ཆེད་དུ་ཚིགས་སུ་བཅད་པ་འདི་རྣམས་བརྗོད་པར་བྱའོ། །ལྷ་དང་ལྷ་མིན་ཀླུ་དང་གྲུབ་པ་ཀུན། །འདབ་བཟངས་ནམ་མཁའ་ལྡིང་དང་ལུས་སྲུལ་པོ། །དྲི་ཟ་གནོད་སྦྱིན་གདོན་གྱི་རིགས་རྣམས་དང་། །གང་ཡང་ས་ལ་གནས་པའི་ལྷ་རྣམས་ནི། །
བུ་སྨད་བཅས་ཤིང་གཡོག་འཁོར་བཅས་པ་ལ། །བདག་གི་པུས་མོ་ས་ལ་བཙུགས་ནས་ནི། །ཐལ་མོ་སྦྱར་ཏེ་ཁྱེད་ལ་གསོལ་འདེབས་ཀྱིས། །གསན་ནས་ཕན་གདགས་སླད་དུ་འདིར་གཤེགས་ཤིག །འབྱུང་པོ་གང་དག་རི་རབ་སྟེང་གནས་དང་། །དགའ་བའི་ཚལ་དང་ལྷ་ཡི་གནས་ཁང་
དང་། །ཤར་ནུབ་རི་དང་ཉི་ཟླའི་ཁྱིམ་རྣམས་དང་། །རི་བོ་ཀུན་ལ་གང་དག་གནས་པ་དང་། །ཆུ་བོ་ཀུན་དང་ཆུ་བོ་འདུས་རྣམས་དང་། །རིན་ཆེན་གནས་ན་ལྷག་པར་གང་གནས་དང་། །མཚོ་དང་རྫིང་བུ་ལྟེང་ཀ་ཁྲོན་པ་དང་། །ཁྲུས་ཀྱི་ཆུ་དང་རི་ཡི་ཆུ་རྣམས་དང་། །གྲོང་དང་ཕྱུགས་ལྷས་རྣམས་དང་བས་
མཐའ་དང་། །ཁང་སྟོང་དག་དང་ལྷ་ཡི་ཁྱིམ་རྣམས་དང་། །དཀའ་ཐུབ་གནས་དང་ཚོགས་ཁང་གླང་ཆེན་བྲེས། །འབྱུང་པོ་སྣ་ཚོགས་ཕུག་གནས་གང་དག་དང་། །ལམ་སྲང་རྣམས་དང་ཚོང་འདུས་གཞི་མདོ་དང་། །གང་དག་ཤིང་གཅིག་དྲུང་དང་ལམ་པོ་ཆེ། །དུར་ཁྲོད་ཆེན་པོ་ནགས་ཚལ་ཆེན་པོ་དང་། །
སེང་གེ་དྲེད་དང་གླང་ཆེན་གནས་རྣམས་དང་། །འབྲོག་ཆེན་འཇིགས་སུ་རུང་བར་གང་གནས་དང་། །གང་དག་གླིང་མཆོག་དག་ན་གནས་པ་དང་། །ལྷུན་པོ་དུར་ཁྲོད་དག་ན་གནས་པ་རྣམས། །དེ་རྣམས་རབ་ཏུ་དགེ་བར་གྱུར་ནས་སུ། །མེ་ཏོག་དྲི་དང་ཕྲེང་བ་བདུག་སྤོས་དང་། །གཏོར་མ་སྣང་
གསལ་ཆོ་གས་གུས་འབུལ་གྱིས། །འདི་རྣམས་བཞེས་ནས་གསོལ་ཞིང་བཏུང་བར་མཛོད། །འདིར་ཡང་ལས་ཀྱི་འབྲས་བུ་ལྡན་པར་མཛོད། །དེ་ལྟར་གདོན་རྣམས་ལ་མཆོད་པ་བྱས་ནས་ཕྱོགས་ཀྱི་མཆོད་པ་གཅིག་པའི་ཡིད་ཀྱིས་རབ་ཏུ་བྱའོ་ཞེས་པ། ཆ་གཞན་གྱིས་ཕྱོགས་ཀྱི་བདག་