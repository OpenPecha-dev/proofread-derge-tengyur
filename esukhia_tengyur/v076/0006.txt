ཟླ་བ་ལ་གནས་པའི་ས་བོན་མཾ་གྱི་འོད་ཟེར་གྱིས་དེ་བཞིན་གཤེགས་པ་རྣམས་སྤྱན་དྲངས་ཤིང་དབང་མནོས་པ་དང་། རྣམ་པར་སྣང་མཛད་ཀྱིས་རྒྱས་བཏབ་པར་འགྱུར་བ་ཡིན་ནོ། །དེ་ནས་སྙིང་གའི་ས་བོན་ཉིད་ལས་ཕྲེང་བའི་རྣམ་པ་ཉིད་སྔགས་ཀྱི་ཡི་གེ་ངེས་པར་སྤྲོས་ལ། ཁ་ནས་ལྟེ་བར་ལྟེ་བ་ནས་ཁར་ཁ་
ནས་ཕྱིར་ཡང་ལྟེ་བར་ཞེས་བྱ་བ་ལ་སོགས་པས་འཁོར་ལོ་འཁོར་བའི་རིམ་པས་སྔགས་བགྲང་བར་བྱ་བའོ། །དེ་ལ་སྔགས་ནི་འདི་ཡིན་ཏེ། ཨོཾ་མ་རཱི་ཙྱཻ་མཱཾ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། ཟས་ལ་སོགས་པ་རྣམ་པ་ཐམས་ཅད་ལ་ཡང་རང་གི་ས་བོན་གྱིས་བྱིན་གྱིས་བརླབས་པ་རྗེས་སུ་བསྒྲུབ་པར་བྱ་བའོ། །སྐྱོ་ན་ཡི་
གེ་བརྒྱ་པའི་སྔགས་ཉེ་བར་བརྗོད་ལ་ཇི་ལྟར་བདེ་བར་རྒྱུ་བར་བྱ་བ་ཡིན་ནོ། །རྟོག་པ་ལས་གསུངས་པའི་འོད་ཟེར་ཅན་དཀར་མོའི་སྒྲུབ་ཐབས་སོ།། །།བྱང་ཆུབ་སེམས་དཔའ་དཱ་ན་ཤྲཱིའི་ཞལ་སྔ་ནས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ། །{D3227}༄༅༅། །རྒྱ་གར་སྐད་དུ།
མཱ་རཱི་ཙྱཻ་སཱ་དྷ་ནཾ། བོད་སྐད་དུ། འོད་ཟེར་ཅན་གྱི་སྒྲུབ་ཐབས། འོད་ཟེར་ཅན་མ་ལ་ཕྱག་འཚལ་ལོ། །དེ་ནས་སྟོང་པ་ཉིད་བསྒོམས་པའི་རྗེས་ཐོགས་ལ་ཟླ་བའི་དཀྱིལ་འཁོར་ལ་མཾ་སེར་པོ་ལས་བྱུང་བའི་ཤིང་མྱ་ངན་མེད་དོ། །དེའི་སྟེང་དུ་ནི་མཾ་མོ། །དེ་དག་ཡོངས་སུ་གྱུར་པ་ལས་སེར་མོ་གསེར་
གྱི་མདོག་འདྲ་བ་ཞལ་གཅིག་མ་ཕྱག་གཉིས་མ་རྣམ་པར་སྣང་མཛད་ཅོད་པན་ལ་གནས་པ། རིན་པོ་ཆེའི་དབུ་རྒྱན་དང་ལྡན་པ། ཕག་གི་རྒྱབ་ན་སྣ་ཚོགས་པདྨ་དང་། ཟླ་བ་ལ་སྐུ་འགྱིང་བག་དང་ལྡན་པས་བཞུགས་པ། ཤིང་མྱ་ངན་མེད་ལྗོན་པའི་ཡལ་ག་ཕྱག་གཡོན་པ་ལ་བརྟེན་ཏེ་བསྣམས་
པ། ཕྱག་གཡས་པས་མཆོག་སྦྱིན་པར་མཛད་པ་དོ་ཤལ་སོགས་པས་སྐུ་བརྒྱན་ཅིང་། གཞོན་ཞིང་ལང་ཚོ་ལ་བབ་པ་ཡིད་དུ་འོང་བའོ། །འདི་ལྟ་བུར་བདག་ཉིད་བསྒོམས་ལ། སྙིང་གའི་ས་བོན་མཾ་གྱི་འོད་ཟེར་སྤྲོས་པས་རིགས་ཀྱི་བདག་པོ་དང་བཅས་པའི་ཕག་གི་ཚོགས་རྣམས་ཀྱིས་མ་རུངས་བ་རྣམས་
ལེགས་པར་བསྐུལ་ཞིང་སེམས་ཅན་གྱི་དོན་རྣམ་པ་དུ་མ་རྣམས་ཀྱང་རྣམ་པར་བསྒྲུབས་ལ། ཨོཾ་མཱ་རཱི་ཙྱཻ་མཾ་སྭཱ་ཧཱ། བྱ་བའི་སྔགས་འདི་བཟླས་པར་བྱ་བའོ། །འདི་ནི་མྱ་ངན་མེད་པ་ལ་དགའ་བའི་འོད་ཟེར་ཅན་གྱི་སྒྲུབ་ཐབས་སོ།། །།མཁས་པ་དཱ་ན་ཤྲཱིའི་ཞལ་སྔ་ནས་དགེ་སློང་ཚུལ་ཁྲིམས་རྒྱལ་