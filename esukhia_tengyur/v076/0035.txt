པའི་སྡིགས་མཛུབ་ཐུགས་ཀ་ན་གནས་པའོ། །ཤིན་ཏུ་འཇིགས་པར་མཛད་པ། གདུག་པའི་ཞལ་མཆེ་བ་རྣམ་པར་གཙིགས་པ། བདུད་རྣམས་མ་ལུས་པ་ངེས་པར་རླག་པར་མཛད་པ། ཚངས་པ་ལ་སོགས་པ་དང་དྲག་ཅིང་མ་བགྲུངས་པའི་ལྷ་འཁོར་དང་བཅས་
པ་རྣམས་ལ་ཆེར་མཐོ་བའི་གདུགས་བཏེག་པའོ། །གཞན་གྱིས་མི་ཐུབ་མའི་སྒྲུབ་ཐབས་ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3260}༄༅༅། །རྒྱ་གར་སྐད་དུ། བཛྲ་གནྡྷཱ་རཱི་སཱ་དྷ་ནཾ། བོད་སྐད་དུ། རྡོ་རྗེ་དྲི་ལྡན་མའི་སྒྲུབ་ཐབས། རྡོ་རྗེ་དྲི་ལྡན་པ་ནི་ནག་
མོ་ཞལ་དྲུག་ཕྱག་བཅུ་གཉིས་མ་སྟེ་སྐྲ་སེར་པོ་གྱེན་དུ་གྱུར་པ། ཞལ་མཆེ་བ་རྣམ་པར་གཙིགས་པའི་ཞལ་དང་པོ་ནག་པོ། །གཞན་མ་རྣམས་ནི་ཁ་དོག་རྣམ་པ་ལྔ་སྟེ། ཞལ་རེ་རེ་ཞིང་སྤྱན་གསུམ་མ། གཡས་པའི་ཕྱག་དྲུག་པོ་རྣམས་ན་ནི་རྡོ་རྗེ་དང་རྡོ་རྗེ་དྲིལ་བུ་དང་རལ་གྲི་དང་ཏྲི་ཤཱུ་ལ་དང་
མདའ་དང་མཚོན་ཆའི་འཁོར་ལོ་རྣམས་སོ། །གཡོན་པའི་ཕྱག་དྲུག་པོ་རྣམས་ན་ནི་ཁ་ཊྭཱཾ་ག་དང་ལྕགས་ཀྱུ་དང་། གཞུ་དང་མདུང་དང་ཞགས་པ་དང་ཐུགས་ཀ་ན་སྡིགས་མཛུབ་རྣམས་སོ། །སྣ་ཚོགས་པདྨ་དང་ཉི་མའི་གདན་ལ་གཡས་བསྐུམ་པའི་ཞབས་ཀྱིས་ཏེ་བཟླས་པའི་སྔགས་ནི།
ཨོཾ་ཧཱུཾ་ཧཱུཾ་སྭཱ་ཧཱ་ཞེས་བྱ་བའོ། །རྡོ་རྗེ་དྲི་ལྡན་པའི་སྒྲུབ་ཐབས་མཁས་པ་ཨ་བྷ་ཡ་ལས་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3261}༄༅༅། །རྒྱ་གར་སྐད་དུ། པྲ་སནྣ་ཏཱ་རཱ་ཡཱཿསཱ་དྷ་ནཾ། བོད་སྐད་དུ། སྒྲོལ་མ་རབ་ཏུ་དང་བའི་སྒྲུབ་ཐབས། སྒྲོལ་མ་ལ་ཕྱག་འཚལ་ལོ། །
སྔར་གྱི་རིམ་པའི་སྦྱོར་བས་བྷ་གའི་དབུས་སུ་ཟླ་བའི་དཀྱིལ་འཁོར་ལ་ལྷ་མོ་སྒྲོལ་མ་རྫུ་འཕྲུལ་ཅན་གངས་ཀྱི་མདོག་སྟེ་འཇིགས་ཆེན་མ། སྤྱན་གསུམ་མ་སྟེ་ཞལ་བརྒྱད་མ། བཅུ་དྲུག་ཕྱག་ནི་རྒྱན་དུ་འགྱུར། སྐྲ་ཁམ་སེར་གྱེན་དུ་འཁྱིལ་བ་འཛག་པ་དང་ལྡན་པའི་མི་མགོ་བརྒྱ་ཕྱེད་ཀྱི་ཕྲེང་བས་
དོ་ཤལ་དུ་བརྒྱན་པ། སྐྱེ་དགུ་རྣམས་ཀྱི་སྐྱབས་མཛད་པའི་སྟོབས་ཆེན་མོ་དང་ལྡན་པ། གཡས་བསྐུམ་པའི་ཞབས་ཀྱིས་གནས་པ་དང་ལྡན་པ་བཞད་པ་དང་ལྡན་ཞིང་གཞོན་ནུ་མ་ལང་ཚོ་ལ་བབས་པ། རྣམ་པར་བཀྲ་བའི་ན་བཟའ་གསོལ་བར་གྱུར་པ་ཞལ་གྱི་གཙོ་བོ་ནི་སེར་མོའོ། །གཡས་