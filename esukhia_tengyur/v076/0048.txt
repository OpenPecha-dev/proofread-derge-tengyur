ལས་བྱུང་བའི་ཛམྦྷ་ལ་སེར་པོ་ཞལ་གསུམ་ཕྱག་དྲུག་པ། མི་བསྐྱོད་པ་དང་རལ་པ་དང་ཅོད་པན་དང་ལྡན་པ་སྟེ། གཡས་པའི་ཕྱག་གསུམ་གྱིས་ནི་ཤིང་ཐོག་མ་དུ་ལུངྒ་དང་། ལྕགས་ཀྱུ་དང་མདའ་བསྣམས་པའོ། །གཡོན་པའི་ཕྱག་དང་པོ་གཅིག་གིས་ནི་གཡོན་ཟུར་ན་གནས་པའི་ཤེས་
རབ་ལ་འཁྱུད་པ། གཡོན་པའི་ཕྱག་གཞན་གཉིས་ཀྱིས་ནི་ཞགས་པ་དང་བཅས་པའི་ནེའུ་ལེ་དང་། གཞུ་བསྣམས་པར་བདག་ཉིད་ངེས་པར་རྫོགས་པར་བྱས་ལ། མདུན་དུ་ཡང་གཟུགས་དེ་བསམ་གཏན་གྱིས་བཞུགས་སུ་གསོལ་ཞིང་། དེའི་མགོ་ལ་ཡང་རྡོ་རྗེ་འཛིན་པ་ཆེན་པོ་བསྒོམས་ཏེ།
དེ་ཞུ་བས་དབང་བསྐུར་བར་གྱུར་པ་དང་། རྡོ་རྗེའི་ཆུ་ལན་བརྒྱ་རྩ་བརྒྱད་ཁྱོར་བས་བླུགས་པར་བྱ་བའོ། །འདི་ནི་མན་ངག་གི་ཁྱད་པར་གཞན་གྱིས་ཛམྦྷ་ལའི་སྒྲུབ་ཐབས་ཡིན་ཏེ། སྔགས་འདི་ནི། ཨོཾ་ཛམྦྷ་ལ་ཛ་ལེནྡྲ་ཡེ་སྭཱ་ཧཱ། ཨ་བྷ་ཡ་ལས་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། །།
{D3270}༄༅༅། །རྒྱ་གར་སྐད་དུ། ཤྲཱི་ཛམྦྷ་ལ་སཱ་དྷ་ནཾ། བོད་སྐད་དུ། དཔལ་ཛམྦྷ་ལའི་སྒྲུབ་ཐབས། སྔར་བཤད་པའི་ཆོ་གའི་རིམ་པས་སྙིང་གའི་ཟླ་བའི་དབུས་སུ་ས་བོན་གསུམ་པའི་གསུམ་པ་ཁ་དོག་སེར་པོ་སྟོང་པའི་ལྷས་མནན་པར་གྱུར་པ་ཟླ་བ་ཚེས་པས་མགོ་བོ་བརྒྱན་པའོ། །དེ་དག་
ཉིད་ལས་གྲུབ་པའི་ཛམྦྷ་ལ་སྐུ་མདོག་སེར་པོ་ཕྱག་གཉིས་པ། ཕྱག་གཡས་པས་ས་བོན་གྱི་སྙིང་པོ་སྟེ། ཕྱག་གཡོན་པས་ནི་རིན་པོ་ཆེའི་ཆར་རབ་ཏུ་འབེབས་པར་གྱུར་པའི་ནེའུ་ལེ་བསྣམས་པ། དབུ་རྒྱན་ལ་སངས་རྒྱས་ལྔ་དང་ལྡན་པ། ཞབས་གཉིས་ཀྱིས་དུང་གི་ཁ་རྒྱན་དང་ལྡན་པ་དང་། པདྨའི་
ཁ་རྒྱན་དང་ལྡན་པའི་གཏེར་ཆེན་པོ་ཀུན་ནས་མནན་པ། ཨུཏྤལ་སྔོན་པོའི་ཕྲེང་བས་བརྒྱན་པ། རྒྱན་རྣམས་ཐམས་ཅད་ཀྱིས་བརྒྱན་པར་གྱུར་པའི་ཛམྦྷ་ལའི་སྐུར་བདག་ཉིད་བསྒོམ་པར་བྱའོ། །རིན་པོ་ཆེ་སྣ་ཚོགས་ལ་སོགས་པའི་ཆར་རབ་ཏུ་འབབ་པར་བྱེད་པས་རང་གི་ཁྱིམ་དུ་ཡང་ལེགས་པར་
འཇུག་པར་བདག་ཉིད་ཀྱིས་བསམ་པར་བྱ་བའོ། །དེ་ནས་ནི་ཕྱག་རྒྱ་བཅིང་བར་བྱ་སྟེ། ལག་པ་གཉིས་ཀྱིས་ཁུ་ཚུར་བཅངས་ལ་གུང་མོའི་ཚིགས་གསུམ་པ་དགུག་པར་བྱ་བའོ། །འདི་ནི་ཛམྦྷ་ལའི་ཕྱག་རྒྱའོ། །ཨོཾ་ཛམྦྷ་ལ་ཛ་ལེནྡྲ་ཡེ་སྭཱ་ཧཱ། སྔགས་འདིས་རྗེ་བཙུན་ལ་ཆུ་ཁྱོར་བ་བརྒྱ་རྩ་