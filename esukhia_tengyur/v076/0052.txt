མཁྲིག་མགུལ་དུ་བཞད་གད་ཀྱི་ཕྲེང་བ་ཅན་ནོ། །མཐེ་བོང་ལ་ནི་རྣམ་པར་བཀྲ་བའི་རྣ་གདུབ་ཅན་ནོ། །མཐེ་བོང་དང་མཛུབ་མོ་གཉིས་ཀྱི་བར་དུ་ནི་དབང་པོའི་མཆོག་གོ། །ལག་པའི་མཐིལ་དུ་ནི་ཛམྦྷ་ལ་ཛ་ལེནྡྲའོ། །རྡོ་རྗེའི་ཆུ་ལ་སོགས་པའི་བདུད་རྩི་ལྔ་འམ། །དེ་དག་མེད་པར་གྱུར་ན་རྡོ་རྗེའི་ཆུས་
ཀྱང་སྟེ། ཆུ་དང་བསྲེས་ལ་ཁྱོར་བས་འཐུངས་ཏེ། ཐུན་ཚོད་གསུམ་དུ་ཁྱོར་བ་བརྒྱ་རྩ་བརྒྱད་དབུལ་བར་བྱའོ། །དུས་མི་རིང་བ་ཉིད་ལ་འདི་ཛམྦྷ་ལ་དང་འདྲ་བར་འགྱུར་ཏེ། ནོར་དང་གསེར་ཕུན་སུམ་ཚོགས་པར་འགྱུར་བ་དང་། ས་གཞི་རྫས་ཀྱི་གང་བར་བྱེད་པར་འགྱུར་རོ། །ཨོཾ་ཛླུཾ་ཙླུཾ་སཿཞེས་
བརྗོད་ལ་ཁྱོར་བས་དབུལ་བར་བྱ་བའོ། །གྲུབ་པར་མ་གྱུར་ན་ནི་བདག་ཉིད་དཔལ་རྡོ་རྗེ་ཧཱུཾ་མཛད་དུ་བསྒོམས་ཏེ། ཛམྦྷ་ལའི་སྐུ་གཟུགས་དུག་དང་སྐྱེ་ཚེ་དང་ཤིང་ནིམ་པའི་འདབ་མ་དང་ཐང་ཕྲོམ་དང་དུར་ཁྲོད་ཀྱི་སོལ་བས་ལེགས་པར་བྱུགས་ལ་བསྲོ་ཞིང་བསྐམ་པར་བྱའོ། །ཕྱི་ནས་ནི་ཁྲོས་པར་གྱུར་
པས་དུར་ཁྲོད་ཀྱི་མེ་ལ་འདེ་བར་བྱ་སྟེ་ངེས་པར་འགྲུབ་པར་འགྱུར་རོ། །དཔལ་ཛམྦྷ་ལའི་སྒྲུབ་ཐབས་རྫོགས་སོ།། །།མཁས་པ་ཨ་བྷ་ཡའི་ཞལ་སྔ་ནས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3273}༄༅༅། །རྒྱ་གར་སྐད་དུ། ད་རཱ་ཨུ་པ་དེ་ཤཿ། བོད་སྐད་དུ།
རྒྱུན་གྱི་གདམས་ངག །སྲིན་ལག་གི་རྩེ་མོ་ལ་ཡི་གེ་ཛཾ་སེར་པོ་བསྒོམ་པར་བྱ་ཞིང་རྫའི་གཞོང་བུ་ལ་སོགས་པར་ཛམྦྷ་ལ་བསྒོམས་ལ། ལག་པ་གཞན་གྱིས་ཆུ་རྒྱུན་སྲིན་ལག་གི་རྩ་བར་འབབ་པར་བྱས་པས་དེའི་དབུ་ཉིད་ལ་འབབ་པར་འགྱུར་བར་ཡི་གེ་ཛཾ་བརྒྱ་རྩ་བརྒྱད་བཟླས་པ་དང་ལྡན་པས་
ལེགས་པར་བསམ་པར་བྱ་བའོ། །ཛམྦྷ་ལའི་རྒྱུན་འབབ་པའི་གདམས་ངག་གོ། །ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3274}༄༅༅། །རྒྱ་གར་སྐད་དུ། ཛམྦྷ་ལ་སྱ་ཨུ་པ་དེ་ཤཿ། བོད་སྐད་དུ། ཛམྦྷ་ལའི་གདམས་ངག །ལག་པ་གཡས་
བར་ཟླ་བ་ལ་གནས་པའི་ས་བོན་ཙླུཾ་ལ་སོགས་པ་ལྔ་ཡོངས་སུ་གྱུར་པ་ལས་དེ་བཞིན་གཤེགས་པ་ལྔ་བསྒོམས་ལ། དེ་དག་རྣམས་ཀྱང་ཟླ་བ་དང་ལྷན་ཅིག་ཁུ་བར་བྱས་ཏེ། ཛཾ་ལས་བྱུང་བའི་ཛམྦྷ་ལ་རབ་ཏུ་གྲགས་པ་མདུན་དུ་བསྐྱེད་ལ། སྔར་བརྗོད་པའི་ཁུ་བ་དང་ཆུ་ལྷན་ཅིག་ཏུ་སྲིན་ལག་