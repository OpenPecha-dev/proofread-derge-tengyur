བཞིན་དུ་མཆོད་པ་བྱས་ཏེ་སྔགས་འབུམ་ཕྲག་གཅིག་བཟླ་བར་བྱའོ། །དེ་ནས་ཉའི་དུས་སུ་ཇི་ལྟར་འབྱོར་པས་མཆོད་པ་བྱས་ལ། མར་གྱི་མར་མེས་མཚན་ཐོག་ཐག་ལ་བཟླས་པ་བྱའོ། །དེའི་ཐོ་རངས་ལྷ་མོ་འོང་བར་འགྱུར་རོ། །བྱུང་བ་དང་ཙནྡན་གྱི་མཆོད་ཡོན་དབུལ་བར་བྱའོ། །
བདག་གིས་ཁྱེད་ཀྱི་ཅི་བགྱི་ཞེས་ཟེར་ན། བདག་གི་བུད་མེད་གྱིས་ཤིག་ཅེས་བརྗོད་དོ། །དེ་ནས་གྲུབ་པའི་རྗེས་དང་དངུལ་ཆུ་དང་བཅུད་ལེན་ལ་སོགས་པ་ཐམས་ཅད་སྟེར་བར་འགྱུར་རོ། །གང་གིས་གྲུབ་པ་དེ་ལོ་སྟོང་ཐུབ་པར་འགྱུར་རོ། །ཟླ་བའི་ལྷ་མོ་ཞེས་བྱ་བའི་སྒྲུབ་ཐབས་རྫོགས་སོ།། །།
{D2059}༄༅༅། །རྒྱ་གར་སྐད་དུ། ཧ་རི་ཏི་ཀུཎྜ་ལ་དྷ་ར་ནི་སཱ་དྷ་ནཾ། བོད་སྐད་དུ། འཕྲོག་མ་རྣ་ཆ་འཛིན་མའི་སྒྲུབ་ཐབས། ཨོཾ་ཧྲིཿ། ཞེས་སོ། །འཕྲོག་མ་རྣ་ཆ་འཛིན་མ་ཞེས་བྱ་བ་ཨ་པ་ཚ་རའི་སྒྲུབ་ཐབས་ལ་གོང་བཞིན་དུ་རྟགས་དང་ལྡན་པའི་རྣལ་འབྱོར་པས། རིའི་རྩེ་མོར་ཉི་མ་རེ་ལ་ཁྲི་ཕྲག་རེ་བཟླས་
ལ་ཉའི་ནུབ་མོ་མཚན་ཕྱེད་ཀྱི་དུས་སུ་འོང་བར་འགྱུར་རོ། །དེ་ནས་འདིས་ནོར་འབུམ་ཕྲག་རེ་སྟེར་རོ། །རྒྱབ་ཏུ་ཁུར་ནས་གླིང་བཞི་སྟོན་པར་བྱེད་དོ། །བཅུད་ལ་སོགས་པ་སྟེར་རོ། །རྣ་ཆ་འཛིན་པའི་ཨ་པ་ཚ་རིའི་སྒྲུབ་ཐབས་རྫོགས་སོ།། {D2060}༄༅༅། །རྒྱ་གར་སྐད་དུ། མ་ནོ་ཧ་རི་སཱ་དྷ་ནཾ། བོད་སྐད་དུ།
ཡིད་འཕྲོག་མའི་སྒྲུབ་ཐབས། དེ་ནས་མིའམ་ཅིའི་སྒྲུབ་ཐབས་བཤད་པར་བྱ་སྟེ། ཨོཾ་མ་ནོ་ཧ་རི་སྭཱ་ཧཱ། ཞེས་སོ། །སྔར་གྱི་ཚོགས་བྱས་པའི་གཤིན་རྗེ་གཤེད་ཀྱི་རྣལ་འབྱོར་པས་རིའི་རྩེ་མོར་སྟོང་ཕྲག་བརྒྱད་བཟླས་ཏེ། དེའི་རྗེས་ལ་མཆོད་པ་ཆེན་པོ་བྱས་ཏེ། བའི་ཤ་དང་གུ་གུལ་བསྲེས་
པའི་བདུག་སྤོས་བཏང་ཞིང་། ཇི་སྲིད་མ་བྱུང་བ་དེ་སྲིད་<གྱི་,ཀྱི་>བར་དུ་བཟླས་པས་དེ་ནས་ནམ་ཕྱེད་ཀྱི་དུས་སུ་མིའམ་ཅིའི་བུ་མོ་དེ་རང་འོང་བར་འགྱུར་རོ། །དེ་ལ་འཇིགས་པ་མི་བྱའོ། །སྒྲུབ་པ་པོ་ཁྱེད་ཀྱིས་བདག་ལ་བཀའ་བསྒོ་བ་མཛད་དུ་གསོལ་ཞེས་ཟེར་ན། བཟང་མོ་ཁྱོད་བདག་གི་ཆུང་མ་གྱིས་ཤིག་
ཅེས་བརྗོད་དོ། །དེ་ནས་རྒྱབ་ཏུ་ཁུར་ནས་ལྷའི་འཇིག་རྟེན་དུ་ཁྱེར་ཏེ། དེ་ནས་ཡང་རང་གི་གནས་སུ་སྐྱེལ་ལོ། །ལྷའི་འདོད་པའི་རྫས་ཀྱང་སྟེར་རོ། །ཡིད་འཕྲོག་མའི་སྒྲུབ་ཐབས་རྫོགས་སོ།། {D2061}༄༅༅། །རྒྱ་གར་སྐད་དུ། སུ་བྷ་གེ་སཱ་དྷ་ནཾ། བོད་སྐད་དུ། ལེགས་པར་དགའ་མའི་སྒྲུབ་