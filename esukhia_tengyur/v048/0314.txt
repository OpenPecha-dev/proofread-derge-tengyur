མཛུབ་མོ་གཉིས་བསྐུམ་པ་ནི་མི་ཕམ་པའི་ཕྱག་རྒྱའོ། །དེ་ཉིད་རང་ལ་མཛུབ་མོ་འཁྱིལ་པར་བྱས་ལ། མཐེ་ཆུང་གཉིས་ཕྱིར་བསྐྱེད་ལ་ཐ་དད་དུ་གཞག་པ་ནི་གང་བའི་ཕྱག་རྒྱའོ་ཞེས་སོ། །ས་མ་པ་ཐཱ།། {D2067}༄༅༅། །རྒྱ་གར་སྐད་དུ། བྷཱུ་ཏི་སུནྡ་རི་སཱ་དྷ་ནཾ། བོད་སྐད་དུ། འབྱུང་མོ་མཛེས་མའི་
སྒྲུབ་ཐབས། ཨོཾ་ཤྲཱི་མ་ཧཱ་བྷཱུ་ཏ་ཀུ་ལ་སུནྡ་རི་ཧཱུཾ། ཞེས་སོ། །ཆུ་གཉིས་ཕྲད་པ་ལ་ཙནྡན་གྱི་མཎྜལ་བྱས་ཏེ། མེ་ཏོག་གཏོར་ནས་གུ་གུལ་གྱི་དུད་པས་བདུགས་ཏེ་སྟོང་ཕྲག་བརྒྱད་བཟླས། ཡང་མཚན་མོ་སྟོང་ཕྲག་གཅིག་བཟླས་པས་ངེས་པར་འོང་བར་འགྱུར་རོ། །ནུབ་མོ་འདོད་ཡོན་བྱིན་པས་ཆུང་མར་
འགྱུར་བས་ཐོ་རངས་གསེར་སྲང་བརྒྱ་བྱིན་ནས་འགྲོ་བར་འགྱུར་རོ། །དེ་བཞིན་དུ་ཉི་མ་རེ་རེ་བྱས་པས་ཟླ་བ་གཅིག་རྫོགས་པའི་རྗེས་ལ་ཆོ་ག་ཇི་ལྟར་བཟླས་པས་རྟག་ཏུ་གནས་པར་འགྱུར་རོ། །འབྱུང་མོ་ཆེན་མོ་དཔལ་མཛེས་མ་ཞེས་བྱ་བའི་སྒྲུབ་ཐབས་རྫོགས་སོ།། །།
{D2068}༄༅༅། །རྒྱ་གར་སྐད་དུ། ཤྲཱི་ཛི་ཡ་སུནྡ་རི་སཱ་དྷ་ནཾ། བོད་སྐད་དུ། དཔལ་རྒྱལ་བའི་མཛེས་མའི་སྒྲུབ་ཐབས། ཨོཾ་ཤྲཱི་ཛི་ཡ་སུནྡ་རི་ཧཱུཾ། ཞེས་སོ། །ཆུ་ཀླུང་གཉིས་ཕྲད་པའི་སར་ཙནྡན་གྱི་མཎྜལ་བྱས་ཏེ། མཆོད་པ་དང་གཏོར་མ་དང་ཟན་དང་ཞོ་ཕུལ་ནས། ཞག་བདུན་དུ་ཉི་མ་རེ་ལ་
སྟོང་ཕྲག་བརྒྱད་བརྒྱད་བཟླས་པས། ཞག་བདུན་གྱི་ནུབ་མོ་རྒྱན་དང་བཅས་ངེས་པར་འོང་ངོ་། །བྱུང་བ་དང་ཆུའི་མཆོད་ཡོན་དབུལ་ལོ། །དེ་དགྱེས་ནས་བུ་བདག་གིས་ཅི་བགྱི་ཞེས་ཟེར་ན་བདག་ཉིད་རྒྱལ་པོར་གྱིས་ཤིག་ཅེས་བརྗོད་དོ། །དེས་རྒྱལ་པོ་དང་གོས་དང་རྒྱན་དང་ཟས་ལ་སོགས་པ་
རྣམས་སྟེར་བར་འགྱུར་རོ། །དཔལ་རྒྱལ་བའི་མཛེས་མ་ཞེས་བྱ་བའི་སྒྲུབ་ཐབས་རྫོགས་སོ།། {D2069}༄༅༅། །རྒྱ་གར་སྐད་དུ། བི་མ་ལ་སུནྡ་རི་སཱ་དྷ་ནཾ། བོད་སྐད་དུ། དྲི་མེད་མཛེས་མའི་སྒྲུབ་ཐབས། ཨོཾ་བི་མ་ལ་སུནྡ་རི་ཨ། ཞེས་སོ། །དཔལ་རྡོ་རྗེ་འཆང་གི་ལྷ་ཁང་དུ་ཀ་ར་བཱི་རའི་མེ་ཏོག་
དང་། གུ་གུལ་གྱི་སྤོས་ཕུལ་ནས་སྔགས་སྟོང་ཕྲག་བརྒྱད་བཟླས་པས་ངེས་པར་འོང་བར་འགྱུར་རོ། །བྱུང་བ་དང་། མེ་ཏོག་གི་གདུགས་དབུལ་ལ་ཁམས་བདེའམ་ཞེས་བརྗོད་ལ། བདག་གི་ཆུང་མ་གྱིས་ཤིག་ཅེས་བརྗོད་དོ། །དེས་དངུལ་ཆུ་དང་བཅུད་ལེན་དང་གྲུབ་པའི་རྫས་རྣམས་སྟེར་བ་