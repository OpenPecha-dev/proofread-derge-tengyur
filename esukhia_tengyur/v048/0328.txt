ནམ་མཁའ་དངས་པ་ན། །མཐར་ཐུག་འོད་གསལ་ཞེས་བརྗོད་དོ། །བདག་དང་གཞན་དོན་མོས་པ་ཡིས། །ལམ་ལ་བྲོད་པ་བསྐྱེད་པའི་ཕྱིར། །ཕྲིན་ལས་རྣམ་བཞི་བརྩམ་པར་བྱ། །བསྐྱེད་པའི་འཁོར་ལོ་བསྒོམ་པར་བྱ། །རང་སྙིང་འཁོར་ལོ་རྩིབས་བརྒྱད་ལ། །དབུས་སུ་ཨོཾ་ཡིག་དཀར་པོ་
བསྒོམ། །རྩིབས་བརྒྱད་འབྲུ་བརྒྱད་བསམ་པར་བྱ། །ཨོཾ་ལས་འོད་ཟེར་དཀར་བྱུང་བས། །འབྲུ་བརྒྱད་དག་ལ་ཕོག་པར་འབར། །འབྲུ་བརྒྱད་དག་ལས་འོད་འཕྲོས་པས། །དབུས་ཀྱི་ཧཱུཾ་ཡིག་གསོ་བསྐྱེད་བྱ། །བཟླས་པ་ཚང་ནས་རྟགས་བྱུང་ན། །དྲག་པོའི་ལས་ལ་སྦྱར་བར་བྱ། །ཨོཾ་གྱུར་འོད་ཟེར་
དམར་ནག་འཕྲོས། །འབྲུ་བརྒྱད་སྔགས་རྒྱལ་རབ་ཏུ་ཕོག །འོད་ཟེར་འཕྲོས་དང་འཁོར་ལོ་ནི། །དམིགས་པས་དྲངས་ནས་བསྒྲལ་བར་བསམ། །འཚིག་དང་ཁྲོ་སྙིང་འདོད་པ་དང་། །མངོན་སུམ་ཉིད་དུ་ཁུགས་པ་ན། །མནན་དང་སྲེག་པའི་ལས་བྱའོ། །སྦྱོར་བ་བྱང་ཆུབ་སེམས་ཀྱིས་ཟིན། །
དངོས་གཞིའི་ཏིང་འཛིན་བར་ཆོད་མེད། །རྗེས་ལ་བདག་མེད་རྣལ་འབྱོར་བྱ། །ནམ་མཁའི་ངང་དུ་གསད་བྱའོ། །དེ་རྣམས་ཀུན་ནས་བཏུས་པ་ཡིས། །རྒྱུད་དང་འདྲ་བའི་སྒྲུབ་ཐབས་འདི། །བླ་མའི་ཞབས་པད་བརྟེན་པས་བླང་། །གཞན་དུ་འཁྲུལ་འཁོར་རྩོམ་པ་ན། །འབྲས་བུ་མེད་ཅིང་བརླག་
པར་འགྱུར། །སྒྲུབ་ཐབས་སྦྱོར་བ་འདི་བརྩམས་པས། །འགྲོ་ཀུན་འཇམ་རྒྱལ་ཉིད་གྱུར་ཅིག །བཅོམ་ལྡན་འདས་གཤིན་རྗེའི་གཤེད་ཚེ་བདག་ནག་པོའི་སྒྲུབ་ཐབས་རྫོགས་སོ།། {D2088} ༄། །བཅོམ་ལྡན་འདས་གཤིན་རྗེ་གཤེད་ལ་ཕྱག་འཚལ་ལོ། །དངོས་གྲུབ་བསྒྲུབ་དང་བར་ཆད་བསལ་བའི་ཕྱིར། །
གཏོར་མའི་ལས་ལ་རྣལ་འབྱོར་འབད་པར་བྱ། །ཧཱུཾ་ལས་སྣ་ཚོགས་རྡོ་རྗེ་ནི། །བར་སྣང་ལ་གནས་བསམ་པར་བྱ། །ཨ་ལས་བྱུང་བའི་ཐོད་པ་ནི། །དེ་ཡི་འོག་ཏུ་བསམ་པར་བྱ། །བདུད་རྩི་ཨོཾ་གྱིས་མཚན་པ་ནི། །དེ་ཡི་ནང་དུ་བསམ་པར་བྱ། །གོ་ཀུ་ད་ཧ་ན། བི་ཤུ་ར་མ་མུ། ཧཱུཾ་ཁཾ་ཛྲཱྀཾ་ཨཱཾ་བྷྲཱུཾ། རཾ་ལས་
མེ་ཡི་དཀྱིལ་འཁོར་ནི། །ཐོད་པའི་འོག་ཏུ་བསམ་པར་བྱ། །ཡཾ་ལས་རླུང་གི་དཀྱིལ་འཁོར་ནི། །མེ་ཡི་འོག་ཏུ་བསམ་པར་བྱ། །གོ་ལས་ཤར་དུ་བ་གླང་ཤ །ཀུ་ལས་ལྷོ་རུ་ཁྱི་ཡི་ཤ །ད་ལས་ནུབ་ཏུ་རྟ་ཡི་ཤ །ཧ་ལས་བྱང་དུ་གླང་ཆེན་ཤ །ན་ལས་དབུས་སུ་ཤ་ཆེན་བསམ། །བི་ལས་ཤར་དུ་དྲི་ཆེན་