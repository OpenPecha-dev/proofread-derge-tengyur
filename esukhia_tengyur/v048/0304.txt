ཐབས་ནི། ལྷའི་གནས་སུ་སྟོང་ཕྲག་བརྒྱད་བཟླས་པས། དེ་ནས་མཚན་ཕྱེད་ན་རྐང་གདུབ་ཀྱི་སྒྲ་དང་བཅས་པས་འོང་སྟེ་ལྷའི་འདོད་ཡོན་ཐམས་ཅད་སྟེར་བ་དང་། དེ་དང་བཅས་པའི་ལོ་སྟོང་འཚོ་བར་འགྱུར་རོ། །<ད་,དེ་>གཞན་གྱི་རྗེས་སུ་འབྲངས་ནས་ཀྱང་ཨ་པ་ཚ་ར་བསྒྲུབ་པར་བྱའོ། །ལག་
པ་གཉིས་པདྨའི་ཕྱག་རྒྱ་བཅའ་བ་ནི། ཨ་པ་ཚ་རིའི་དམ་ཚིག་གི་ཕྱག་རྒྱའོ། །ཨ་པ་ཚ་རིའི་སྒྲུབ་ཐབས་རྫོགས་སོ།། {D2049}༄༅༅། །རྒྱ་གར་སྐད་དུ། ནཱ་གི་བྷྱོ་ར་སཱ་དྷ་ནཾ། བོད་སྐད་དུ། ཀླུ་མོའི་སྒྲུབ་ཐབས། ཕུཿཧཾ་ཕུ། ཞེས་སོ། །དེ་ནས་ཀླུ་མོ་ཞལ་མཐའ་ཡས་མ་ཞེས་བྱ་བའི་སྒྲུབ་
ཐབས་ནི། ཀླུའི་གནས་སུ་གོང་བཞིན་དུ་སྔགས་འབུམ་ཕྲག་གཅིག་བཟླས་པས་བསྙེན་པ་སྐྱེལ་བའོ། །དེ་ནས་ཚེས་ལྔ་ལ་ཀླུའི་གནས་སུ་ཆུའི་ནང་དུ་ཞུགས་ལ། དྲི་དང་མེ་ཏོག་དང་བདུག་སྤོས་ལ་སོགས་པ་དང་། འོ་མའི་འབྲས་ཐུག་གིས་མཆོད་པ་བྱས་ནས་སྔགས་སྟོང་ཕྲག་
བརྒྱད་བཟླས་པའི་རྗེས་ལ་ཀླུའི་མཚོ་ནས་ཀླུའི་བུ་མོ་རྣམས་མྱུར་དུ་འོང་བར་འགྱུར་རོ། །དེ་ལ་འབྲས་ཐུག་གི་མཆོད་ཡོན་ཕུལ་ཏེ་ཁམས་བདེའམ་ཞེས་ཀྱང་འདྲིའོ། །དེ་ནས་ཁྱེད་ཀྱི་བདག་གིས་ཅི་བགྱི་ཞེས་ཟེར་ན། བདག་གི་ཆུང་མ་གྱིས་ཞེས་བརྗོད་དོ། །ཉི་མ་རེ་ལ་འདིས་ནོར་བརྒྱད་
བརྒྱད་སྟེར་བ་དང་། དེས་དགྲ་གང་ཡིན་པ་གསོད་པ་དང་སླར་གསོ་ནུས་པར་འགྱུར་རོ། །ཀླུ་མོ་ཞལ་མཐའ་ཡས་མའི་སྒྲུབ་ཐབས་རྫོགས་སོ།། {D2050}༄༅༅། །རྒྱ་གར་སྐད་དུ། ནཱ་གི་བ་སུ་པཱ་ལ་མུ་ཁ་སཱ་དྷ་ནཾ། བོད་སྐད་དུ། ཀླུ་མོ་ནོར་སྐྱོང་ཞལ་མ་ཞེས་བྱ་བའི་སྒྲུབ་ཐབས། ཕུཿཤྲཱིཿ
ཕུ། ཞེས་སོ། །བསྙེན་པ་འབུམ་ཕྲག་གཅིག་བསྐྱལ་ནས། དེ་ནས་ཆུ་བོ་གཉིས་ཕྲད་པའི་སར་འབྲས་ཀྱི་འོ་ཐུག་ཟ་ཞིང་། སྟོང་ཕྲག་བརྒྱད་བཟླས་པས་ཀླུའི་གནས་ནས་མཛེས་མ་ཅིག་འོང་བར་འགྱུར་རོ། །བྱུང་བ་དང་དེའི་མགོ་ལ་མེ་ཏོག་ཕུལ་ནས་བདག་གི་ཆུང་མ་གྱིས་ཞེས་བརྗོད་
དོ། །དེ་ནས་ཆུང་མའི་ལས་ཐམས་ཅད་བྱེད་པར་འགྱུར་རོ། །ཉི་མ་རེ་ལ་ལྷའི་འདོད་ཡོན་སྟེར་བར་འགྱུར་རོ། །ནོར་སྐྱོང་མའི་ས་མ་པ་ཐཱ།། {D2051}༄༅༅། །རྒྱ་གར་སྐད་དུ། ནཱ་གི་ཨ་ཕུ་ཨུ་པ་དེ་ཤ །བོད་སྐད་དུ། ཀླུ་མོ་ཨ་ཕུ་ཞེས་བྱ་བའི་མན་ངག །ཕུཿཨཿཕུ། ཞེས་དེ་ཉིད་ལ་བསྙེན་