ཐུབ་པ་སྤྲུལ་པར་བཞེད་པ་རྫོགས་ལྡན་གྱི་དུས་སུ་གཙང་མའི་གནས་དང་འབྲེལ་པའི་གཞན་འཕྲུལ་དབང་བྱེད་ཀྱི་གནས་ན་བྱང་ཆུབ་སེམས་དཔའི་ཚོགས་ཆེན་པོ་དང་། རིག་པའི་ལྷ་མོ་རྣམས་དང་། ཁྲོ་བོའི་རྒྱལ་པོ་
རྣམས་དང་། བྲན་ཕོ་དང་། བྲན་མོ་དང་། ཕོ་ཉ་དང་། ཕོ་ཉ་མོ་དང་། ཕྱག་བརྙན་དང་། ཕྱག་བརྙན་མོ་རྣམས་ཀྱིས་ཡོངས་སུ་བསྐོར་ཅིང་མདུན་གྱིས་བལྟས་ཏེ། ཐོག་མ་དང་ཐ་མ་དང་། བར་དུ་དགེ་བ་སྒྱུ་འཕྲུལ་དྲ་བ་སྟོང་ཕྲག་དྲུག་
ཅུ་པ་གསུངས་པའི་རྗེས་ལ་ཏིང་ངེ་འཛིན་དྲ་བའི་ལེའུ་གསུངས་པས་ན། དེ་ནས་ཞེས་བྱ་བ་ལ་སོགས་པ་གསུངས་པ་ཡིན་ནོ། །དེ་ཡང་སྦྱོར་བ་དང་དངོས་གཞི་དང་རྗེས་རྣམ་པ་གསུམ་དུ་འགྱུར་ཏེ། དེ་ལ་སྦྱོར་བ་ལ་བཞི་སྟེ།
ཚིགས་སུ་བཅད་པ་བཅུ་དྲུག་གིས་གསོལ་བ་བཏབ་པ་དང་། ཚིགས་བཅད་དྲུག་གིས་སྐབས་དབྱེ་བ་དང་། ཚིགས་བཅད་གཉིས་ཀྱིས་རིགས་དྲུག་ལ་གཟིགས་པ་དང་། སྔགས་དང་བཅས་པའི་ཚིགས་བཅད་གསུམ་གྱིས་
འཁོར་ལོ་དྲུག་བསྐྱེད་པའི་སྒྱུ་འཕྲུལ་དྲ་བ་མངོན་པར་བྱང་ཆུབ་པ་བསྟན་པའོ། །འདིར་ཡང་གསོལ་བ་འདེབས་པ་ནི་མི་བསྐྱོད་པའི་སྤྲུལ་པ་ཁམས་གསུམ་རྣམ་པར་རྒྱལ་བ་དང་སྡུད་པ་པོ་ལྕང་ལོ་ཅན་གྱི་ཕྱག་ན་རྡོ་རྗེས་རེ་ཞིག་དང་པོར་གསོལ་