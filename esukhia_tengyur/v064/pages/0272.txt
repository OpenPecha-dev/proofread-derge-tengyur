དཔལ་ཚོལ་དུ་འོངས་པས། ནམ་མཁའ་ལ་པདྨའི་སྡོང་པོ་མང་པོའི་སྟེང་ན་སྐྱིལ་མོ་ཀྲུང་བཅས་ནས་ལྷ་དང་ལྷ་མོ་མང་པོས་བསྐོར་ནས་ཕྱག་དང་མཆོད་པ་བྱེད་པ་མཐོང་ནས་གདམས་ངག་ཞུས་སོ། །ཡིད་བཞིན་ནོར་བུ་ཆེན་པོས་སེམས་ཅན་གྱི་བསམ་པ་སྒྲུབ་པ་ཡིན་ལ། ཆེན་
པོ་ནི་རྫོགས་པའི་བྱང་ཆུབ་ལ་མངའ་བའོ། །ཐུགས་རྗེ་ལ་ཕྱོགས་མེད་པའི་རིན་པོ་ཆེ་སྣ་བདུན་གྱི་ནང་ན་མཆོག་གོ། །དཔག་བསམ་ཤིང་ཆེན་རྒྱས་པ་སྟེ་ནི་སྔོན་བསྐལ་པ་གོང་མའི་དུས་སུ་མུ་གེའི་བསྐལ་པ་བྱུང་ནས་ཀུན་འཆི་ལ་ཐུག་པས། རྗེ་བཙུན་གྱིས་ས་ཆེན་པོ་དེའི་མདོར་
དཔག་བསམ་ཤིང་ཆེན་པོ་རྒྱས་པ་གཅིག་ཏུ་སྤྲུལ་ནས་སེམས་ཅན་ཅི་འདོད་པ་ལ་ཐམས་ཅད་ལོ་སྟོང་དུ་ཚིམ་པར་བྱས་སོ། །བུམ་པ་བཟང་པོ་ཀུན་དོན་བྱེད། །ཅེས་པ་ནི་སྔོན་བསྐལ་པ་གོང་མའི་དུས་སུ་སེམས་ཅན་ལ་ཆར་མིང་མི་གྲག་པའི་དུས་བྱུང་སྟེ། དེས་ལོ་ཏོག་མེད་
ནས་བཏུང་བའི་ཆུ་ཡང་མེད་པའི་དུས་བྱུང་། རྗེ་བཙུན་སྙིང་རྗེ་ཆེན་པོ་སྐྱེས་ནས་ཡུལ་དེའི་ཕུ་རུ་བྲག་ཅིག་གི་རྩར་བུམ་པའི་གཟུགས་ཅིག་བྱུང་། ཀུན་གྱིས་བལྟས་པས་ཇེ་ཆེ་ཇེ་ཆེ་ལ་ནམ་མཁའ་དང་མཉམ་པ་ཅིག་ཏུ་གྱུར་ནས། དེའི་ཁ་དང་ལོགས་དང་ཞབས་ལས་ཆུའི་
ཕུང་པོ་བྱུང་ནས་མཐར་བཟའ་བ་དང་བགོ་བ་ཐམས་ཅད་བྱུང་ངོ་། །དེས་ན་རྗེ་བཙུན་ཀུན་ལ་ཕན་འདོགས་ཤིང་མཉེས་གཤིན་པ་དང་། རིགས་བཟང་ངན་དང་འདུལ་བའི་དུས་ཤེས་ཤིང་འདུས་པའི་དུས་ཤེས་པ་དང་ལྡན། དུས་ཤེས་སེམས་ཅན་དབང་པོ་ཤེས་པའོ། །
དེར་མ་ཟད་ཐེག་པ་གསུམ་གྱིས་འདུལ་བ་ལ་མཁས་ཏེ། ཇི་ལྟར་ན་སྔོན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བའི་གནས་སུ། དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་མང་པོ་ཚོགས་ཏེ་ཆོས་ཀྱི་བགྲོ་བ་མཛད་དོ། །དེ་ན་འདུག་པའི་ཉན་ཐོས་
རྣམས་ཀྱིས་གཏིང་མ་རྟོགས། དུས་དེའི་ཚེ་འཕགས་པ་འཇམ་དཔལ་གཞལ་མེད་ཀྱི་ཁང་པ་ན་བཞུགས་པ་ལས་འཁོར་ལག་ན་རྡོ་རྗེ་ལ་སོགས་པ་དཔག་ཏུ་མེད་པ་དང་ལྷ་མ་སྲིན་སྡེ་བརྒྱད་ལ་སོགས་པ་དང་བཅས་ཏེ། ལྷོ་ཕྱོགས་སུ་བཞུད་པ་ཚེ་དང་ལྡན་པ་ཤཱ་རིའི་བུ་ལ་