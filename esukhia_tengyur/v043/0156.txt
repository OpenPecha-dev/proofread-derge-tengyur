དག་བྱའི་ཕྱིར། །ཞེས་བྱ་བ་ནི་འཁོར་ལོས་རང་གི་ཡེ་ཤེས་དང་ཆ་འདྲ་བར་བྱས་པས་སོ། །ཁྱད་པར་གྱིས་བཤད་པ་ལ་འཁོར་ལོའི་བདག་པོ་ནི་མི་བསྐྱོད་པའོ། །དེ་ཡང་སྐུ་མདོག་ནོར་བུ་ཨིནྡྲ་ནཱི་ལའི་མདོག་ཅན་ནོ། །དེ་ཉིད་ཀྱིས་ན་ཞལ་དང་པོ་སྔོ་བ། ཞལ་གཡས་པ་དཀར་བ། གཡོན་པ་དམར་
བ། དཔལ་མཆོག་དང་པོའི་ཕྱག་དང་འདྲ་བར་རྡོ་རྗེ་དང་། རལ་གྲི་དང་། ནོར་བུ་དང་། པདྨ་བསྣམས་པར་ལྡན་པ་ཡིན་པ་ལས་འདིའི་རྡོ་རྗེ་ནི་སྔོ་ཞིང་ཁ་ཅུང་ཟད་གྱེས་པའོ། །མི་བསྐྱོད་པ་ནི་ཟད་པ་ཤེས་པའི་རང་བཞིན་ཡིན་པར་བཤད་པས་ཀུན་ནས་ཉོན་མོངས་པའི་ཕྱོགས་ཐམས་ཅད་རྩ་བ་ནས་འབྱིན་
པ་ནི་འདིར་ཞེ་སྡང་ཆེན་པོའོ། །དེ་ཉིད་ནི་དོན་ཏོ། །དེ་ལྟར་ཞེ་སྡང་དང་ལྡན་པའི་འཇིག་རྟེན་ཕྲིན་ལས་འདི་ཉིད་ཀྱིས་འདུལ་བའི་ཕྱིར་བཛྲ་དྷྲྀཀ་ཅེས་བྱ་བས་ཡང་དག་པར་བསྐུལ་ལ། སྤྲོས་པའི་ཚུལ་གྱིས་ཏིལ་གྱི་གང་བུ་བཞིན་དུ་ཕྱོགས་བཅུའི་འཇིག་རྟེན་གྱི་ཁམས་གང་བར་ཡིད་ཀྱིས་ཕྱུང་
ལ་བྱ་བ་བྱས་ནས་གོང་བུའི་ཚུལ་གྱིས་བསྡུས་ཏེ་མི་བསྐྱོད་པ་གཅིག་ཏུ་བྱས་ལ་བདག་ཉིད་འཇམ་པའི་རྡོ་རྗེར་གྱུར་པ་ལ་གཞུག་པར་བྱའོ། །དངོས་པོ་ཀུན་གྱིས་ཞེས་བྱ་བ་ནི་ཐབས་དང་ཤེས་རབ་དང་སྐུ་དང་གསུང་ལ་སོགས་པའི་ནང་དུ་ཆུད་པར་བསྒོམ་པར་བྱ་བའོ། །རྣམ་པར་སྣང་མཛད་
ཀྱི་དབང་དུ་བྱས་ནས་བཤད་པ་ནི་<ཛིན་,ཛི་ན་>ཛིཀ་གིས་ཞེས་བྱ་བ་ལ་སོགས་པ་ཡིན་ཏེ། ཛིན་ཛིཀ་གིས་ཞེས་བྱ་བའི་སྔགས་འདིས་ཡང་དག་པར་བསྐུལ་ལ་སྤྲོས་ཏེ་བསྡུས་ལ་དེ་བཞིན་དུ་ཞེས་མི་བསྐྱོད་པ་དང་འདྲ་བར་རོ། །དང་པོ་འདྲ་ཞེས་བྱ་བ་ནི་སྐུ་དང་ཞལ་དང་སྐུ་མདོག་དཔལ་མཆོག་དང་
པོ་དང་འདྲ་བའོ། །མེ་ལོང་ལྟ་བུའི་ཡེ་ཤེས་ནི་ཤེས་བྱ་ཐམས་ཅད་ལ་ཐོགས་པ་མེད་པའི་ཕྱིར་དང་། དེའི་རྣམ་པ་མ་ཡིན་པའི་ཕྱིར་གཏི་མུག་ཆེན་པོའོ། །དཔལ་མཆོག་དང་པོའི་ཕྱག་དང་འདྲའོ་ཞེས་བྱ་བའི་དབང་དུ་བྱས་པ་དེ་དགག་པའི་ཕྱིར་འཁོར་ལོ་བཟང་སོགས་ལྡན་ཞེས་བྱ་བ་
སྨོས་སོ། །དེའི་དོན་ནི་འདི་ཡིན་ཏེ་རྩ་བའི་ཕྱག་ན་ནི་འཁོར་ལོ་བསྣམས་ལ་ལྷག་མ་རྣམས་ནི་དཔལ་མཆོག་དང་པོ་དང་འདྲ་བའོ། །དེ་བཞིན་དུ་འདིའི་འོག་མ་རྣམས་ལ་ཡང་ཤེས་པར་བྱའོ། །རིན་ཆེན་དབང་ནི་རིན་ཆེན་འབྱུང་ལྡན་ནོ། །མཉམ་ཉིད་བརྩོན་འགྲུས་ཅན་ཞེས་བྱ་