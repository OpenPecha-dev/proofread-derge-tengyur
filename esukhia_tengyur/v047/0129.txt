ལ་ལ་ལ་ཧོ། ཨ་ཨ་ཨ་ཨ། རྡོ་རྗེ་ནམ་མཁའ་བྱིན་རླབས་ལ། །བསྐྱོད་པས་ལྔ་འགྱུར་བྱང་ཆུབ་སེམས། །མཁའ་ཡི་པདྨར་རྫུས་སྐྱེས་ནས། །ས་དགུར་བསྐྱེད་ལ་རབ་རྒྱས་སྐུ། །བ་སྤུའི་བུ་ག་ཆེ་ནས་སྤྲོ། །སངས་རྒྱས་སྤྲིན་ཡང་རྗེས་བསམས་ནས། །རིགས་ཀྱི་
དོན་ཡང་བསྒྲུབ་པར་བྱ། །ཨོཾ་བཛྲ་དྷྲྀཀ་ཡ་ཧཱུྃ། ཨོཾ་ཛི་ན་ཛིཀ་ཀྵེ་ཧཱུྃ། ཨོཾ་རཏྣ་དྷྲྀཀ་མ་ཧཱུྃ། ཨོཾ་ཨཱ་རོ་ལྀཀ་མེ་ཧཱུྃ། ཨོཾ་པྲཛྙཱ་དྷྲྀཀ་ད་ཧཱུྃ། ཤར་དུ་གཏི་མུག་གཤེད་པོ་སྟེ། །ལྷོ་རུ་ང་རྒྱལ་གཤེད་པོའོ། །ནུབ་ཏུ་འདོད་ཆགས་གཤེད་པོ་སྟེ། །བྱང་དུ་ཕྲག་དོག་གཤེད་པོའོ། །ཤར་ལ་འོད་ཟེར་གཞན་
རྣོན་པོ། །དཀར་སེར་དམར་ལྗང་རང་འོད་རིག །རིགས་ཀྱི་བདག་པོའི་ཕྱག་རྒྱ་འཛིན། །གཞན་ནི་{𰵒གོ་རིམས་,གོ་རིམ་}སྦྱོར་ཤེས་པའོ། །ཎ་ཡོ་ནཱི་ར་འཕྲོས་པ་ལས། །བྱང་ཆུབ་སེམས་ཀྱིས་རབ་རྒྱས་པའི། །ཙརྩི་ཀཱ་སོགས་ལྷ་མོ་ཡིས། །མཆོད་པས་རབ་ཏུ་མཉེས་པར་བྱ། །དེ་ནས་རྡོ་རྗེ་དྲིལ་འཆང་བས། །
བསྟོད་པ་ཡང་ནི་ཆེད་དུ་བརྗོད། །དམ་ཚིག་བཟང་པོ་བྱིན་བརླབས་ནས། །རྡོ་རྗེ་ཧཱུྃ་གིས་མྱང་བར་བྱ། །སྤྲོ་བ་ཆེན་པོ་འཇིག་རྟེན་ཁམས། །ཐོག་མ་མེད་པས་བསྡུས་བྱས་ནས། །དུ་མར་བརྩོན་འགྲུས་ལྡན་ཡིད་ཀྱིས། །ཡང་དང་ཡང་དུ་གོམས་པར་བྱ། །རྡོ་རྗེ་སྙིང་གའི་དཀྱིལ་འཁོར་ལ། །ཡིད་སྐྱོབ་བཀོད་
ནས་བཟླས་པར་བྱ། །ཨོཾ་ཧྲཱིཿཥྚྲྀཿཝི་ཀྲྀ་ཏཱ་ན་ན་ཧཱུྃ་ཧཱུྃ་ཕཊ་ཕཊ། རིམ་དང་ཅིག་ཅར་སྦྱོར་བ་ཡི། །སེམས་ཅན་དོན་དུ་བཟླས་པར་བྱ། །ཟླ་བའོ་ཅོག་གི་བཅུ་བཞི་ལ། །དྲི་ཆུས་བྱུགས་པའི་དཀྱིལ་འཁོར་ནི། །གྲུ་གསུམ་ལྡན་ཞིང་མེ་ཏོག་སྤྲས། །མཆོད་པ་བཟང་ལྡན་གཏོར་མས་བཀང་། །མི་རུས་
ལྔ་བཅུ་ཐམ་པ་ལ། །ཁྲག་གི་སྤགས་པའི་མགོ་བོར་བསྒོམ། །རི་ལུ་རེ་ལ་གཤེད་ནག་པོས། །བརྒྱན་པ་ཁྲི་ཡི་བར་དུ་བཟླས། །མཆོད་པ་རྣམས་ཀྱིས་མཉེས་བྱས་ལ། །གསོལ་བཏབ་གཏོར་མ་དུར་ཁྲོད་སྦྱིན། །ཨོཾ་ཨིནྡྲཱ་ཡ་ཧྲཱིཿ། ཡ་མ་ཡ་ཥྚྲྀཿ། བ་རུ་ཎཱ་ཡ་ཝི། ཀུ་བེ་རཱ་ཡ་ཀྲྀ། ཨཱི་ཤྭཱ་ནཱ་ཡ་ཏ།
ཨགྣ་ཡེ་ཨ། ནཻ་ཪྼྀ་ཏ་ཡེ་ན། བཱ་ཡེ་བེ་ཡ་ན། ཙནྡཱ་ཡ་ཧཱུྃ། སཱུརྱཱ་ཡ་ཧཱུྃ། བྲཧྨ་ཎཱ་ཡ་ཕཊ། བ་སུ་དྷ་རཱ་ཡ་ཕཊ། བེ་མ་ཙི་ཏྲ་ཡ་སྭཱ། སརྦ་བྷུ་ཏེ་བྷྱོ་ཧཱ། ཧི་ཧི་ཧི་ཧི་ཧཱུྃ། ཕེཾ་ཕེཾ་ཕེཾ་ཕེཾ་ཕཊ་སྭཱ་ཧཱ། གད་མོ་ཆེན་མོ་བརྒྱད་བརྒད་ནས། །གནང་བ་བྱིན་ནས་གཤེགས་པར་བསམ། །འདི་ནི་བསྙེན་