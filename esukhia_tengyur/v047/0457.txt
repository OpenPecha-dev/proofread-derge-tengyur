ཨོཾ་ཧྲཱིཿཥྚྲྀཿཝི་ཀྲྀ་ཏཱ་ནཱ་ན་ན་ཨིནྡྲ་ཡེ་ཧྲཱིཿཆེ་གེ་མོ་མཱ་ར་ཡ་ཧཱུཾ་ཕཊ། རྡོ་རྗེ་འཇིགས་བྱེད་དཀྱིལ་འཁོར་གྱི། །ལྷོ་ཡི་དུར་ཁྲོད་ཧ་ཧ་དགོད། །ལྷོ་ཕྱོགས་སྐྱོང་བར་དམ་བཅས་པ། །གཤིན་རྗེས་བསྐོར་བའི་གཤིན་རྗེ་ནི། །ལུས་མདོག་ནག་པོ་མ་ཧེ་ཞོན། །གཡས་ན་
དབྱུག་པ་ཞགས་པ་གཡོན། །དུར་ཁྲོད་རིན་ཆེན་རྒྱན་གྱིས་བརྒྱན། །ཆུང་མ་བུ་དང་བྲན་གཡོག་འཁོར། །རྣལ་འབྱོར་བདག་ནི་ཁྱེད་འབོད་པས། །ཁྱེད་ལ་དོན་ཆེན་གཞན་ཡོད་མིན། །བདག་ནི་སངས་རྒྱས་བསྟན་ལ་དད། །ཁྱེད་ནི་སངས་རྒྱས་བསྟན་པ་སྲུང་། །སངས་
རྒྱས་བསྟན་པ་ཞིག་ལ་ཁད། །བསྟན་པ་འཇིག་པའི་ཆེ་གེ་མོ། །ཨོཾ་ཧྲཱིཿཥྚྲྀཿཝི་ཀྲྀ་ཏཱ་ན་ན་ཧཱུཾ་ཕཊ། ཥྚཱྀ་ཡིས་འབོད་པ་གཤིན་རྗེ་སོགས། །རིམ་པར་བསྐུལ་བར་ཤེས་པར་བྱ། །ཨོཾ་ཧྲཱིཿཥྚྲྀཿཝི་ཀྲྀ་ཏཱ་ན་ན་ཡ་མ་ཡེ་ཥྚྲི་ཆེ་གེ་མོ་མཱ་ར་ཡ་ཧཱུཾ་ཕཊ། དེ་ནས་སྔགས་ཀྱིས་གནད་ལ་
དབབ། །བཅུ་པ་ཕྱོགས་སྐྱོང་སྤེལ་བས་བཟླ། །གཟུགས་ལ་དུག་ཚོན་ཕུར་པ་ལྔས། །གནས་པར་གདབ་པ་མན་ངག་ཡིན། །རྡོ་རྗེ་འཇིགས་བྱེད་དཀྱིལ་འཁོར་གྱི། །འོག་ཕྱོགས་སྐྱོང་བར་དམ་བཅས་པའི། །ས་ཡི་ལྷ་མོ་ཀླུ་ཆེན་བརྒྱད། །རྡོ་རྗེ་མིག་ཅན་དཀར་པོའི་
ཕྱོགས། །གཙོ་བོའི་ཆུང་མ་བུ་དང་འཁོར། །ལུས་མདོག་ཕྱག་མཚན་རང་རང་རྟགས། །ཨ་དང་ཕུཿཡིས་འབོད་པ་དང་། །ལས་ཀུན་འཁོར་ལ་བཅོལ་བར་བྱ། །ཨོཾ་ཧྲཱིཿཥྚྲྀཿཝི་ཀྲྀ་ཏཱ་ན་ན་ཧཱུཾ་ནཱ་ག་ཕུ་ཕ་ཕུཾ་ཕེཾ་ཕི་ཕི་ཕོ་ཆེ་གེ་མོ་མཱ་ར་ཡ་ཧཱུཾ་ཕཊ། ཁྲོ་བོ་མཚོན་ཆ་དཔག་མེད་ཀྱིས། །
སྡིག་ཅན་འདི་ལ་རྣམ་པར་གཟིར། །རྡོ་རྗེ་ཞགས་པས་མགུལ་ནས་བཟུང་། །རྡོ་རྗེ་ལྕགས་ཀྱུས་སྙིང་ནས་དྲོངས། །རྡོ་རྗེ་ལྕགས་སྒྲོག་དམ་དུ་ཆིངས། །རྡོ་རྗེ་མཚོན་གྱིས་རྣམ་པར་ཆོམ། །འཁོར་ལོ་འབར་བས་རབ་ཏུ་ཁྲོས། །ཐོ་བ་དབྱུག་པས་རྡུལ་དུ་བརྡུངས། །མདའ་དང་
མདུང་གིས་ཐལ་ཕྱུང་ཕུག །གྲི་གུག་དགྲ་སྟས་ལྷུ་ཟུག་ཕྲོལ། །རལ་གྲི་ཆུ་གྲིས་དུམ་བུར་གཏུབ། །མེ་རླུང་ལས་ཀྱིས་རྣམ་པར་གཏོར། །རྒྱལ་བའི་བཀའ་ཡིན་ཁྲོ་བོ་ལས། །འཁོར་གྱི་ཕོ་ཉའི་དུས་ལ་བབ། །སྡིག་ཅན་འདི་ལ་སྙིང་རྗེ་མེད། །ཁྲོ་བོ་རྣམས་ཀྱི་ཐུགས་