ལས་རྒྱལ། །རྗེ་བཙུན་ཁྲོས་པའི་ཐུགས་ཀྱིས་བཞེངས། །འཇིག་རྟེན་མགྲོན་གཉེར་སྟོང་གནས་ཤིང་། །རྗེ་བཙུན་འཇིག་རྟེན་བསོད་ནམས་བཞེངས། །ཀྱེ། ཁྱོད་ནི་སྟོང་དམིགས་ཅི་སྟེ་བཞུགས། །འཇིག་རྟེན་བྱང་ཆུབ་རང་བཞིན་མགྲོན། །འདོད་ཆགས་ལ་ནི་དགའ་བ་ཡིས། །ཞུ་བ་ལ་
ནི་བསྐུལ་ནས་སུ། །དེ་ཉིད་ལ་ཐིམ་ཡང་སྔོན་གྱུར། །རྡོ་རྗེ་ལས་བྱུང་མི་བསྐྱོད་པ། །གཡས་གཡོན་དཀར་དང་དམར་བ་ལ། །འོད་འབར་མཐིང་ག་སྔོན་མཚུངས་ཕྱག །རྒྱན་ཀུན་བཀླུབས་པའི་སྦྲུལ་གྱིས་བཅིངས། །ཡུམ་ལྡན་ཐུབ་པའི་འོད་ཀྱིས་འཁྲིགས། །འཁོར་དང་མྱ་ངན་འདས་དངོས་ཀྱི། །སྐུ་དེ་བྱང་
ཆུབ་སེམས་མཆོག་གོ། །ཨོཾ་སྭ་བྷཱ་ཝ་ཨཱཏྨ་ཀོ྅ཧཾ། རྗེས་སུ་རྣལ་འབྱོར་རོ། །<𰵄གསང་,གསུང་>བྱིན་བརླབ་དང་རྗེས་ཆགས་ནི། །རྒྱུད་འདིར་བདག་གིས་མཐོང་མེད་ཀྱང་། །རྒྱུད་རྒྱལ་དོན་འདིར་མི་འགལ་ཕྱིར། །བྱིན་རླབས་རྗེས་ཆགས་བྱ་བར་འོས། །རང་སྙིང་ས་བོན་འོད་ཟེར་གྱིས། །མཁའ་ཁྱབ་བདེ་གཤེགས་ཀུན་
བཀུག་ནས། །རྡོ་རྗེ་ལས་བྱུང་པད་ལྟེ་ལ། །བདེ་བའི་རྒྱུན་དུ་འཕྲོས་པར་བསམ། །དགའ་བའི་ཐིག་ལེ་ས་བོན་ནི། །འོག་ནས་འཆད་པ་ཉིད་དུ་གྱུར། །དེ་ལས་ཐུགས་ཀྱི་ཕྱག་རྒྱ་སྟེ། །དེ་ལས་ཕྱག་རྒྱ་ཆེན་པོར་བལྟ། །སྣོད་ཆེན་བཞི་ཡང་རྫོགས་པ་དང་། །བློ་ལྡན་ཕྱི་རོལ་སྤྲོ་བར་བྱ། །ཧྲཱིཿཥྚྲྀཿལ་སོགས་
གསང་སྔགས་ཀྱིས། །ཞེ་སྡང་མཐིང་ག་རྡོ་རྗེ་དང་། །རལ་གྲི་འཁོར་ལོ་པདྨ་འཆང་། །སྤྲོས་ནས་སླར་བྱོན་བདག་ལ་ཐིམ། །ཛི་ན་ཛིཀ་ཅེས་བརྗོད་པ་ཡིས། །གཏི་མུག་དཀར་པོ་འོད་འབར་བ། །འཁོར་ལོ་རལ་གྲི་རིན་ཆེན་པད། །མཁའ་ལས་བཏོན་ནས་ཤར་ཕྱོགས་སུ། །ལྷོ་ཕྱོགས་རྡོ་རྗེའི་ར་ཉིད་ལས། །
རཏྣ་དྷྲྀཀ་གིས་སེར་སྣ་ནི། །བཙོ་མ་གསེར་དང་མཚུངས་པའི་མདོག །རིན་ཆེན་རལ་གྲི་འཁོར་ལོ་པད། །ཨཱ་རོ་ལྀཀ་གིས་ནུབ་ཕྱོགས་སུ། །འདོད་ཆགས་བྱུ་རུ་བཅག་འདྲ་བ། །པདྨ་དང་ནི་རལ་གྲི་དང་། །འཁོར་ལོ་རིན་ཆེན་འཆང་བ་མཆོག །པྲཛྙཱ་དྷྲྀཀ་ཅེས་བྱ་བ་ཡིས། །བྱང་དུ་ཕྲག་དོག་
ཆེན་པོ་སྟེ། །སྔོ་བསངས་རལ་གྲི་རྡོ་རྗེ་དང་། །འཁོར་ལོ་པདྨ་འཛིན་པའོ། །མུངྒར་དྷྲྀཀ་གིས་དེ་བཞིན་ཏེ། །སྔོན་པོ་ཐོ་བ་རལ་གྲི་དང་། །རིན་ཆེན་པདྨ་འཛིན་པ་ནི། །ཤར་གྱི་སྒོ་རུ་བསམ་པར་བྱ། །དཎྜ་དྷྲྀཀ་ཅེས་བྱ་བ་ཡིས། །བེ་ཅོན་འཛིན་པ་དཀར་བ་སྟེ། །བེ་ཅོན་རལ་གྲི་འཁོར་ལོ་པད། །ལྷོ་ཡི་སྒོ་རུ་