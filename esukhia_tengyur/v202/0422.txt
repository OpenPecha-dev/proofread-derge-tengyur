ཞིང་སྐྱ་བམ་གནག་པ་ཉིད། །རྣག་ནི་དྲི་མནམ་ཡོངས་སུ་འཛག །ཤ་དང་རྩ་རྒྱུས་འདྲུལ་བ་དང་། །གཡོས་ཤིང་མཆེད་ལ་རབ་ཏུ་ན། །གཡོ་ཞིང་ཚ་ལ་སྐྲང་བ་དང་། །གཡའ་བ་ལ་སོགས་བླ་བརྣན་བཅས། །ཡུན་རིང་དུ་ནི་འཚོ་བ་དཀའ། །རྨ་རད་མཚད་མར་ཤེས་བར་བྱ། །ཞེས་བྱ་བ་ལ།
དེ་ལ་རྨ་རེད་ཅིང་མ་དག་པའི་མཚན་མ་ནི་རྨའི་ཁ་རྒྱས་ཤིང་བྱེ་བ་དང་། ཞུམ་ཞིང་འཁུམས་པ་དང་། ཤིན་ཏུ་སྲ་ཞིང་རྩུབ་པའང་ཤིན་ཏུ་སྙི་བ་ལ་སོགས་པ་དང་། ཁ་དོག་ཤིན་ཏུ་དམན་པ་ལ་སོགས་པའམ། གནག་པ་ལ་སོགས་པའམ། རྨ་མཆེད་ཅིང་རབ་ཏུ་ན་ལ་བླ་བརྣན་དང་བཅས་པ་དང་། །
ཡུན་རིང་དུ་གནས་ཤིང་འཚོ་བར་དཀའ་སྟེ། རྨ་ཤིན་ཏུ་མ་རུངས་པའི་མཚན་མ་ནི་དེ་དག་ཡིན་པར་ཤེས་པར་བྱའོ། །དེ་ནི་ཁྲག་བཅས་ནད་བཅོ་ལྔ། །ཞེས་བྱ་བ་ལ། དེ་ལ་རླུང་ལས་གྱུར་པ་དང་། མཁྲིས་པ་ལས་གྱུར་པ་དང་། བད་ཀན་ལས་བྱུང་བ་དང་། ཁྲག་ལས་གྱུར་པ་དང་། རླུང་
དང་མཁྲིས་བ་ལས་གྱུར་པ་དང་། རླུང་དང་བད་ཀན་ལས་གྱུར་བ་དང་། རླུང་དང་མཁྲིས་པ་དང་བད་ཀན་ལས་གྱུར་བ་དང་། རླུང་དང་ཁྲག་ལས་གྱུར་པ་དང་། མཁྲིས་པ་དང་ཁྲག་ལས་གྱུར་པ་དང་། བད་ཀན་དང་ཁྲག་ལས་གྱུར་པ་དང་། རླུང་དང་མཁྲིས་པ་དང་ཁྲག་ལས་གྱུར་པ་
དང་། རླུང་དང་བད་ཀན་དང་ཁྲག་ལས་གྱུར་པ་དང་། བད་ཀན་དང་མཁྲིས་པ་དང་ཁྲག་ལས་གྱུར་པ་དང་། བད་ཀན་དང་མཁྲིས་པ་དང་ཁྲག་ལས་གྱུར་པ་དང་། རླུང་དང་མཁྲིས་པ་དང་བད་ཀན་དང་ཁྲག་ལས་གྱུར་པ་སྟེ། དེ་ལ་རྣམ་པ་བཅོ་ལྔ་ཡིན་ནོ། །དེ་ལ་རླུང་ལས་གྱུར་པའི་རྨ། །གནག་
ཅིང་སྨུག་དམར་ཐལ་མདོག་དང་། །ཐི་པའི་རུས་པ་ལྟ་བུར་སྣང་། །ཞོ་ག་ཆུའམ་འབྲས་བཀྲུས་ཆུ། །འདྲ་བའི་ཆུ་ལས་ཉུང་དུ་འཛག །ཤ་ཟད་ཤས་ཆེར་ན་ཞིང་ཟུག །རྩུབ་ཅིང་ཙེག་ཙེག་ཚ་བ་ཡིན། །ཞེས་བྱ་བ་ལ། དེ་ལ་རྨ་དེ་དག་གི་ནང་ནས་རླུང་ལས་གྱུར་པའི་རྨ་ནི་ཁ་དོག་གནག་ཅིང་
སྔོ་བ་དང་། སྨུག་པ་དང་དམར་བ་ལ་སོགས་པ་དང་། ཞོ་ག་ཆུ་ལྟར་སྣང་པའམ། འབྲས་བཀྲུས་པའི་ཆུ་དང་འདྲ་བར་སྣང་བའི་ཆུ་སེར་སླ་བ་ཉུང་ཤས་ཤིག་འཛག་པ་དང་། དེ་བཞིན་དུ་ཤ་ཟད་པ་དང་། ཤས་ཆེར་ཟུག་ཅིང་ན་བ་དང་། རེག་ན་རྩུབ་པ་དང་། སྟེང་ན་ཚ་བ་ཙེག་ཙེག་བྱེད་