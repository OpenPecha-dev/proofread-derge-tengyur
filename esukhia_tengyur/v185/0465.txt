པ་ནི་གཙོ་བོ་ཡོངས་སུ་གྱུར་པ་ཉིད་དུ་ངེས་པ་ནི་གཙོ་བོ་ཡོངས་སུ་གྱུར་པ་ཉིད་དུ་ངེས་ནའོ། །བདེ་བ་ལ་སོགས་པ་རྗེས་སུ་འགྲོ་བར་ངེས་པར་བྱ་བ་ཡིན་ནོ། །དེ་ལྟར་ན་རེ་ཞིག་གཙོ་བོ་ཡོངས་སུ་གྱུར་པའི་རང་བཞིན་ཉིད་དུ་མ་གྲུབ་པོ་ཞེས་བསྟན་ནས། ད་ནི་སྒྲ་ལ་སོགས་པ་ལ་
གཙོ་བོའི་ཡོངས་སུ་གྱུར་པ་ཉིད་དུ་ཁས་བླངས་ནས་བདེ་བ་ལ་སོགས་པའི་རང་བཞིན་ཡིན་པ་འགོག་པ་ནི་གཞན་ཡང་ཞེས་བྱ་བའོ། །དེ་ནི་དུ་བའོ་མཚུངས་སོ་ཞེས་བྱ་བ་ནི་སྒྲ་ལ་སོགས་པ་ཡང་བདེ་བ་ལ་སོགས་པའི་རང་བཞིན་ཉིད་ནི་མངོན་སུམ་གྱིས་གནོད་པ་ཁོ་ནའོ། །བདེ་བ་ལ་སོགས་པའི་རང་
བཞིན་ཅན་གྱི་བློ་ནི་བདེ་བ་མ་ཡིན་པ་ལ་སོགས་པའི་རང་བཞིན་སྒྲ་ལ་སོགས་པ་དེ་དག་གི་འཛིན་བྱེད་མ་ཡིན་པར་འགྱུར་རོ། །དེ་ནི་སྐྱེས་བུའོ། །བཟློག་པའི་ཞེས་བྱ་བ་ནི་གཙོ་བོའི་བདག་ཉིད་ཡིན་པའི་ཕྱིར་རོ། །དེས་རིགས་མི་མཐུན་པས་ན་སྐྱེས་བུ་དང་སྒྲ་ལ་སོགས་པ་གཟུང་བ་དང་འཛིན་པའི་
དངོས་པོར་མི་འགྱུར་རོ། །དེ་ནི་སྐྱེས་བུའོ། །གལ་ཏེ་འཛིན་པར་བྱེད་པ་ཁོ་ན་ཟ་བ་ཡིན་ན། དེའི་ཚེ་འཛིན་པར་བྱེད་པ་མེད་ན། འོན་ཀྱང་ཟ་བ་ནི་གཞན་ཁོ་ན་ཡིན་ནོ་ཞེས་དོགས་པ་བསུ་ནས་བརྗོད་པ་ནི། ཉམས་སུ་མྱོང་བར་བྱེད་པ་ལས་ཞེས་གསུངས་སོ། །ཅིའི་ཕྱིར་ཞེས་དྲིས་པ་ན། ཁོང་ནས་དབྱུང་བ་
དང་བཅས་པའི་རྩ་བ་དགོད་པ་ནི་བློ་དང་ཞེས་བྱ་བའོ། །འདི་ཉིད་འཆད་པ་ནི་གང་གི་ཕྱིར་ཞེས་བྱ་བའོ། །གཞན་དུ་མ་ཡིན་ནོ་ཞེས་བྱ་བ་ནི་རྒྱུ་དང་འབྲས་བུ་ལས་རྣམ་པ་གཞན་གྱིས་ནི་གཟུང་བ་ཉིད་དུ་འགྱུར་བ་མ་ཡིན་ནོ། །དེས་ན་ཞེས་བྱ་བ་ནི་རྒྱུ་དང་འབྲས་བུ་དང་གཟུང་བ་དང་འཛིན་པའི་དངོས་པོ་ཕན་
ཚུན་འཁྲུལ་པ་མེད་པས་ནའོ། །རྒྱུ་དང་འབྲས་བུ་ཉིད་དུ་ཞེས་བྱ་བ་ནི། བློ་ནི་འབྲས་བུ་ཉིད་དང་རྒྱུ་ལ་སོགས་པ་ནི་རྒྱུ་ཉིད་དུའོ། །གལ་ཏེ་ཡང་སྤྲོས་པ་ནས་ངེས་ཀྱི་བར་དུ་བློ་གཅིག་ཡིན་ནོ་ཞེས་འདོད་པ་དེ་ལྟ་ན་ཡང་སྒྲ་ལ་སོགས་པ་རྣམས་ཀྱི་བློ་ལ་གནས་སྐབས་ཀྱིས་ཁྱད་པར་བྱེད་པ་ཁོ་ནའོ། །སྐྱེས་བུ་
ཡང་ཞེས་བྱ་བ་ནི་སྐྱེས་བུའི་ཡུལ་ཡང་ངོ་། །དེ་ཡང་ཞེས་བྱ་བ་ནི་སྐྱེས་བུའོ། །དེ་དག་གི་སྒྲ་ལ་སོགས་པའིའོ། །དེ་ལྟར་ཡང་མ་ཡིན་ཞེས་བྱ་བ་ནི་སྐྱེས་བུ་འབྲས་བུ་མ་ཡིན་པའོ། །དེས་གཟུང་བ་ཉིད་ཀྱིས་རྒྱུ་དང་འབྲས་བུའི་དངོས་པོའི་སྒྲིབ་པ་ལ་མ་ངེས་པ་ཉིད་དོ། །སྔར་གྱི་ཕྱོགས་ལ་མ་ངེས་པ་ཉིད་