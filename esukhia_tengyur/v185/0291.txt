ནར་འཇིག་རྟེན་བྱིས་པའི་བར་གྱི་སྐྱེ་བོས་ཀྱང་ངོ་། །ཕྱིས་འབྱུང་བ་དང་སྔ་མ་འབྲེལ་པ་མེད་པ་གང་ཡིན་པ་དེ་ལྟར་མར་མེ་ལ་སོགས་པའི་དངོས་པོ་འདིའི་གནས་སྐབས་མ་ཡིན་པར་མཐོང་ངོ་། །འཇིག་པ་ཡོངས་སུ་གཅོད་པ་ནི་འཛིན་པའོ། །འཇིག་པ་དང་དེའི་གནས་སྐབས་མ་ཡིན་པ་
དག་ནི་དོན་གཞན་མ་ཡིན་པའི་ཕྱིར་དེས་ན་སྒྱུ་མའི་སྒོང་བཞིན་དུ་འདིར་ཡང་ཐ་དད་པར་དམིགས་པ་ཡོད་པ་ཉིད་དོ། །ཕྱིས་འབྱུང་བ་དང་མི་འབྲེལ་མེད་དེ་འབྲེལ་པ་མེད་པ་གང་ཡིན་པ་དེའི་ཐ་མའི་སྐད་ཅིག་དེས་ཞེས་སྦྱོར་བ་ནི། ལ་ལར་དེའི་ས་མི་ཤེས་ཏེ་ཞེས་བྱ་བ་ལ་སོགས་པའི་ཁྱད་པར་བརྗོད་པ་ཉིད་ཀྱིས་དོན་
གོ་བ་ཡིན་ནོ། །བཀོད་པའི་རྣམ་འགྲེལ་བཤད་པའི་དོན་དུ་ཕྱོགས་སྔ་མ་འགོད་པ་ནི་གལ་ཏེ་ཞེས་བྱ་བའོ། །ངེས་པར་རྟོགས་པར་བྱེད་པས་ནི་དབང་པོའི་ཤེས་པས་ཀྱང་སྐད་ཅིག་ཉིད་འཛིན་པ་ཡིན་ནོ་ཞེས་ལན་འདེབས་པ་ནི་འདི་ལྟར་ཞེས་བྱའོ། །ཅི་སྟེ་ཡང་སྒྲོན་མ་ལ་སོགས་པ་ནི་དེའི་གནས་སྐབས་ཁོ་ན་
ཡིན་ཏེ། དེས་ན་སྐད་ཅིག་མ་ཉིད་ཇི་ལྟར་འཛིན་ཞེ་ན། སྒྲོན་མ་ལ་སོགས་པ་ནི་ཞེས་བྱ་བའོ། །འོ་ན་ཇི་ལྟར་དེ་ཉིད་ཡིན་ནོ་ཞེས་རྟོགས་སྙམ་ན། དེ་ལྟ་མོད་ཀྱི་ཞེས་གསུངས་སོ། །འདྲིའི་ཞེས་བྱ་བ་ནི་རང་གི་ངོ་བོས་སོ། །ཚོགས་པ་མཚུངས་པ་ཞེས་བྱ་བ་ནི་རྒྱུའི་སྒོ་ནས་སོ། །གཅིག་ཉིད་ཀྱི་ཚེ་ཞེས་བྱ་བ་ནི་
མར་མེ་འབར་བ་གཞན་དང་གཞན་ཡོད་པ་མ་ཡིན་ནོ་ཞེས་བྱ་བའི་དོན་ཏོ། །གཅིག་ཡིན་ན་མར་མེ་ལ་སོགས་པ་ཕྱི་མ་དོན་མེད་དོ་ཞེས་ལན་འདེབས་པ་ནི་གལ་ཏེ་དེ་ནི་ཞེས་བྱ་བའོ། །དེ་ལ་ཞེས་བྱ་བ་ནི་ཏིལ་ཚིགས་མ་དང་པོ་ལས་གཞན་པའི་མར་ཁུ་ལ་སོགས་པ་དོན་མེད་དོ། །རག་ལས་པ་མེད་པའི་ཕྱིར་ཞེས་
བྱ་བ་ནི་རང་དབང་ཡིན་པའི་ཕྱིར་རོ། །རང་དབང་ཇི་ལྟར་ཞེ་ན་གྲུབ་ཟིན་པས་ཞེས་བྱ་བའོ། །དུས་གཞན་དུ་གནས་པར་སྐྱེ་ནས་ཚོགས་པ་གཞན་དོན་མེད་པར་བརྗོད་ནས། དུས་གཞན་མི་གནས་པར་སྐྱེ་བ་ལ་མ་ནུས་པ་མེད་པ་བརྗོད་པ་ནི་དུས་གཞན་དུ་མི་གནས་པར་ཞེས་བྱ་བའོ། །ཚོགས་པ་གཞན་གྱིས་གཞན་
སྐྱེད་པའི་ཕྱིར་ཇི་ལྟར་དོན་མེད་པ་ཡིན་ཞེ་ན་བཤད་པ་གཞན་སྐྱེད་ནས་ནི་དེ་ཉིད་ཅེས་བྱ་བའོ། །དེ་ལྟར་སྒྲོན་མ་ལ་སོགས་པ་སྐད་ཅིག་དང་པོ་ཉིད་ལས་དུས་གཞན་དུ་གནས་པར་སྐྱེས་པ་ལ་སྒོང་བུ་དང་རས་བལ་ལ་སོགས་པའི་ཚོགས་པ་མེད་པར་བརྗོད་ནས། མིག་ལ་སོགས་པས་ཀྱང་སྐད་ཅིག་དང་པོ་ཉིད་ལ་