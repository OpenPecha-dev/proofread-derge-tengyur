བའོ། །དེ་མ་ཐག་པའི་རྒྱུ་ནི་གལ་ཏེ་འབྲས་བུ་ལས་སྔར་ཡོད་པ་ཡིན་ལ་འདས་ནས་ཡུན་རིང་དུ་ལོན་པ་ནི་མེད་པ་ཡིན་ནོ། །དེས་ན་གང་ཞིག་དེ་མ་ཐག་པ་ཉིད་ཀྱིས་འབྲས་བུ་མེད་པའི་དུས་ན་ཡོད་པའི་དེ་ཉིད་ནི་རྒྱུ་ཡིན་གྱི། སྔ་མ་དག་ནི་མ་ཡིན་ཏེ་ཆོད་པའི་ཕྱིར་རོ་ཞེས་དོགས་པ་ན་སྐད་ཅིག་གིས་ཞེས་
གསུངས་སོ། །དྲི་ལ་སོགས་པའི་སྐད་ཅིག་ཀྱང་གཟུགས་ཀྱི་སྐད་ཅིག་བཞིན་དུ་གཟུགས་ཀྱི་འབྲས་བུའི་དེ་མ་ཐག་པ་ཡིན་པ་དེ་དག་ཀྱང་རྒྱུར་འགྱུར་རོ་ཞེས་བྱ་བའི་དོན་ཏོ། །ཧ་ཅང་ཐལ་བ་སྤང་བའི་དོགས་པ་བསུ་བ་ནི་རྒྱུད་ཐ་དད་པའི་ཕྱིར་ཞེས་བྱ་བའོ། །དེ་མ་ཐག་པ་ཉིད་ཀྱི་རྒྱུ་ཡིན་ན་དྲི་ལ་སོགས་པ་
རྒྱུད་ཐ་དད་པ་ཉིད་དུ་མི་འགྲུབ་ཅེས་ལན་འདེབས་པ་ནི། འདི་ནི་ཞེས་བྱ་བའོ། །རྒྱུད་ཐ་དད་པ་ཉིད་ནི་རྒྱུ་ཉིད་དང་འགལ་བ་ཡང་མ་ཡིན་ཏེ། གནོད་པ་མེད་པའི་ཕྱིར་རོ། །མ་བརྟགས་པ་ནི་རྣམ་པར་རྟོག་པ་མེད་པར་ཤེས་པ་ཡིན་པས། དེས་གྲུབ་པ་ཡང་མ་བརྟགས་པས། གྲུབ་པ་ཡིན་ཡང་ཚད་
མས་གྲུབ་པ་ཁོ་ན་ཡིན་པས་ཇི་ལྟར་ཀུན་རྫོབ་ཡིན་ཞེས་སུན་འབྱིན་པ་བརྗོད་པ་དེ་ཡང་མི་བདེན་པ་སྟེ་ཞེས་ཁོང་ནས་དབྱུང་ངོ་། །ཇི་ལྟར་མི་བདེན་ཞེ་ན། བརྟགས་པ་ནི་ཚད་མ་ལ་བརྗོད་ཀྱི་ཞེས་བྱ་བའོ། །དེས་ན་ཞེས་བྱ་བ་ནི་བརྟག་པ་ཚད་མ་ཡིན་པས་ནའོ། །འོ་ན་རྒྱུ་མི་འདོད་ན་གང་ཡིན་སྙམ་ན་སྒྱུ་མའི་དོན་
ཡང་ཞེས་བྱ་བའོ། །འདི་ཉིད་ཅེས་བྱ་བ་ནི་ཚད་མ་མ་ཡིན་པས་རྟོགས་པའི་དོན་ཉིད་དོ། །འཇིག་རྟེན་ལ་གྲགས་པའི་སྒྲས་ཚད་མ་ཅན་མ་ཡིན་པའི་རྟོགས་པ་འདོད་པ་ཡིན་ནོ་ཞེས་བརྗོད་པ་ནི་འཇིག་རྟེན་ལ་གྲགས་པའི་ཞེས་བྱ་བའོ། །ཚད་མ་ཅན་མ་ཡིན་པའི་རྟོགས་པ་ནི་ཀུན་རྫོབ་དང་སྒྱུ་མ་ལ་སོགས་
པའི་སྒྲས་བརྗོད་པ་ཡིན་ནོ་ཞེས་བྱ་བའི་དོན་ཏོ། །གང་གི་ཕྱིར་དེ་ལྟར་ཀུན་རྫོབ་དང་སྒྱུ་མ་ལ་སོགས་པའི་སྒྲའི་དོན་མ་རྟོགས་པར་གྲགས་པའི་དོན་ཡིན་པའི་རྒྱུ་དེས་ན་མ་བརྟགས་ན་གྲགས་པའི་དོན་ནི་ཚད་མས་གྲགས་པའི་དོན་དུ་འགྱུར་རོ་ཞེས་བྱ་བའི་དོན་སྐྱོན་མེད་དོ། །རྟོགས་པ་གང་ལ་ཚད་མ་རྗེས་
སུ་འགྲོ་བ་ཡོད་པ་དེ་ནི་ཀུན་རྫོབ་མ་ཡིན་ནོ་ཞེས་གསུངས་པ་ནི་བསྟན་བཅོས་བྱེད་པའི་ཞེས་བྱ་བའོ། །རང་རིག་པ་ལས་ཕྱི་རོལ་དུ་གྱུར་པའི་ཚད་མ་ཅིག་ཤོས་ཀྱི་རྣམ་པར་དབྱེ་བ་ནི། ཀུན་རྫོབ་ཉིད་ཡིན་ཏེ། ཕྱི་རོལ་ལྟོས་པའི་ཕྱིར་རོ་ཞེས་གསུངས་པ་ནི། ཚད་མ་དང་ཚད་མ་མ་ཡིན་པའི་ཞེས་བྱ་བའོ། །ཅིའི་