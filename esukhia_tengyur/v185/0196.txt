སྟོང་པའི་ས་ཕྱོགས་རྗེས་སུ་དཔག་པའི་བདག་ཉིད་ཀྱི་རྣམ་པར་རྟོག་པ་གང་ལ་ཉེ་བར་ལེན་པ་དེ་གཉིས་ཡོད་པའི་དེའི་དངོས་པོ་ཉིད་ཀྱིས་ཉེ་བར་ལེན་པ་བརྒྱུད་པའི་རྒྱུ་མེད་པ་ལ་སོགས་པའི་ཐ་དད་པ་གང་ཡིན་པ་དེ་ལས་རྣམ་པར་རྟོག་པའི་ཐ་དད་པ་ལ་བརྟེན་ནས་མེད་པ་ལ་སོགས་པའི་ཡུལ་ཐ་དད་པ་ཡིན་
ནོ། །གལ་ཏེ་སྤྱི་དངོས་པོའི་ཉེ་བར་ལེན་པ་ཅན་ལས། འབྲས་བུ་དང་རང་བཞིན་གྱི་གཏན་ཚིགས་ཅི་ལྟར་ཐ་དད་ཅེ་ན། དངོས་པོ་གཉིས་ནི་ཞེས་གསུངས་སོ། །གང་གི་ཕྱིར་དེ་ལྟར་གཏན་ཚིགས་རྣམ་པ་གསུམ་དུ་འདུས་པ་དེས་ན་གཉིས་ཀའི་ཞེས་བྱ་བའོ། །གལ་ཏེ་རང་གི་མཚན་
ཉིད་ཀྱིས་ནི་དངོས་པོའི་རྟེན་ཅན་མ་ཡིན་ཏེ། མི་སྣང་བའི་ཕྱིར་རོ། །སྣང་བ་ནི་འགྱུར་བ་ཡིན་ན་དེ་ལྟར་ན་ནི་སྤྱི་དངོས་པོ་ཡིན་པར་འགྱུར་རོ་ཞེས་བརྗོད་པ་ནི། གལ་ཏེ་དངོས་པོའི་རྟེན་ཞེས་བྱ་བའོ། །དེའི་ཚེ་དངོས་པོ་ཤེས་པར་འགྱུར་གྱི་དངོས་པོ་མེད་པའི་སྤྱི་ནི་ཤེས་པར་མི་འགྱུར་རོ། །འགྱུར་བ་
ཡང་ཡིན་ཏེ་དེས་ན་དེ་ནི་དངོས་པོ་ཁོ་ན་ལ་མ་ཡིན་ནོ་ཞེས་བྱ་བའི་དོན་ཏོ། །དངོས་པོ་འཛིན་པ་ཉིད་ཀྱིས་དེའི་འབྲས་བུར་ཡང་འགྱུར་རོ་ཞེས་བརྗོད་པ་ནི། དངོས་པོ་འབྲེལ་ཕྱིར་ཞེས་བྱ་བའོ། །ཡང་རྣམ་པར་རྟོག་པ་དངོས་པོ་ལ་བརྟེན་པའི་ཕྱོགས་ལ་ཉེ་བར་དོགས་པ་བསུ་བ་ནི། གལ་ཏེ་རྣམ་པར་
རྟོག་པ་ཅན་གྱི་ཤེས་པ་དངོས་པོ་ལ་བརྟེན་པ་ཡིན་ན་དེའི་ཚེ་དངོས་པོ་རང་གི་མཚན་ཉིད་ཤེས་པར་འགྱུར་གྱི་དངོས་པོ་མེད་པར་ནི་མ་ཡིན་ནོ། །ཅིའི་ཕྱིར་ཞེ་ན། དངོས་པོ་འབྲེལ་ཕྱིར་ཞེས་བྱ་བའོ། །བཤད་པ་གཉི་ག་ལ་ཡང་དོན་ནི་འདི་ཡིན་ཏེ། རང་བཞིན་དངོས་པོ་ལ་བརྟེན་པ་དེ་ནི་དངོས་པོའི་
ཡུལ་ཅན་ཡིན་ཏེ། དཔེར་ན་མངོན་སུམ་བཞིན་ནོ། །རྣམ་པར་རྟོག་པའི་རྣམ་པར་ཤེས་པ་ཡང་དངོས་པོ་ལ་བརྟེན་པ་ཡིན་ནོ་ཞེས་བྱ་བའོ། །ལན་ནི་མིན། ལན་བཏབ་ཕྱིར་དང་ཞེས་བྱ་བའོ། །རྣམ་པ་འགས་ཀྱང་རྣམ་ཤེས་ལ། །དེ་དངོས་པོ་སྣང་བ་མེད་པའི་ཕྱིར་རོ་ཞེས་བྱ་བ་དང་། ཤེས་
པ་ཙམ་གྱི་དོན་བྱེད་པར་ཡང་མི་རུང་ངོ་ཞེས་བྱ་བ་དང་། རང་གི་མཚན་ཉིད་སྣང་བ་ཡིན་ན་ཡང་དབང་པོའི་ཚོགས་འབྲས་བུ་མེད་པར་བསྟན་པའི་ཕྱིར་རོ། །འབྱུང་བར་འགྱུར་རོ། །འབྱུང་བར་འགྱུར་རོ་སྙམ་ན་ནི་ཤེས་པ་ཅི་ལ་དམིགས་པ་ཡང་མཐོང་བའི་ཕྱིར་འདས་པ་འམ་མ་འོངས་པ་ནི་སྤྱི་མ་