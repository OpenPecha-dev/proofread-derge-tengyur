དེ་ལ་འཇུག་པར་འགྱུར་བ་མིང་ནི་དོན་དང་ཚུལ་འདྲ་བ་ཡང་མེད་དོ། །ཅིའི་ཕྱིར་ཞེ་ན། ལུས་ཅན་དང་ལུས་ཅན་མ་ཡིན་པ་ཞེས་གསུངས་སོ། །ལུས་ཅན་དང་ལུས་ཅན་མ་ཡིན་པ་ནི་དབྱིབས་ཅན་དང་དབྱིབས་ཅན་མ་ཡིན་པའོ། །དེ་ཡོད་ན་ནི་འདྲ་བ་ཡོད་ནའོ། །ཡུལ་འདི་
ཉིད་དུ་ཞེས་བྱ་བ་ནི་འཁྲུལ་པའི་རྣམ་པར་བརྗོད་པ་ཡིན་ནོ། །འོན་ཏེ་མིང་དང་མཚན་མ་དོན་གྱི་ཡུལ་དང་ཚུལ་འདྲ་བའི་ཕྱིར་ན་འཁྲུལ་པ་ཡིན་ནོ་སྙམ་ན་དེ་དང་ཞེས་གསུངས་སོ། །དེ་ཞེས་བྱ་བ་ནི་མིང་དང་མཚན་མ་དང་མཚུངས་པ་དང་འཇུག་པའི་ཡུལ་གྱི་དོན་གྱི་ཡུལ་དག་ནི་ཚུལ་འདྲ་བ་མ་ཡིན་ནོ། །
ལུས་ཅན་དང་ལུས་ཅན་མ་ཡིན་པ་དག་འདྲ་བ་མེད་པའི་ཕྱིར་རོ་ཞེས་བརྗོད་པའི་ཕྱིར་རོ། །ཚུལ་འདྲ་བ་མེད་ཀྱང་འཁྲུལ་པ་ལས་དེ་རྟོགས་པར་དོགས་པ་བསུ་བ་ནི་འོན་ཏེ་ཞེས་བྱ་བའོ། །དོན་འབའ་ཞིག་ཏུ་ནི་མ་ཟད་ཀྱི་ཡུལ་དེ་ཡང་ངོ་། །དེ་ལྟ་ན་ནི་ཞེས་བྱ་བ་ནི་ལན་ནོ། །གལ་ཏེ་ཡུལ་མ་རྟོགས་ཀྱང་མ་
རྟོགས་པ་ལས་དེ་དང་འབྲེལ་པའི་གཟུགས་ལ་སོགས་པ་ལ་འཇུག་པ་ཡིན་ནོ་ཞེ་ན། ཡུལ་མེད་པའི་ཞེས་གསུངས་སོ། །ཇི་ལྟར་ཡུལ་མེད་པའི་སེམས་དང་སེམས་ལས་འབྱུང་བ་རྟོགས་པ་ལས་དེ་དང་འབྲེལ་པའི་གཟུགས་ལ་སོགས་པ་མི་འཇུག་པ་དེ་བཞིན་དུ་ཡུལ་མེད་པའི་མིང་དང་མཚན་མ་རྟོགས་
པས་ཀྱང་ཡིན་ནོ་ཞེས་བྱ་བའི་དོན་ཏོ། །གཞན་མིང་དང་མཚན་མ་ལ་གཞན་ཞེས་བྱ་བ་འཇུག་པའི་ཡུལ་དོན་གྱི་རང་བཞིན་དུའོ། །ཅིའི་ཕྱིར་དེ་ལྟར་མི་རྟོགས་སྙམ་ན་བུམ་པ་ནི་ཞེས་བྱ་བའོ། །དོན་དེའིའོ། །དོན་ནི་མིང་དང་མཚན་མ་ལའོ། །འོ་ན་ཞེས་བྱ་བ་ལན་ནོ། །གང་ལྷག་པར་ཞེས་བྱ་བ་ནི་སུན་
འབྱིན་པ་གཞན་དེ་མིང་དང་མཚན་མ་གང་ངོ་། །གལ་ཏེ་གཞན་ལ་ལྷག་པར་ཞེན་པ་ལས་ཀྱང་འཇུག་པ་མཐོང་བ་ཡིན་ནོ་སྙམ་པར་དོགས་པ་བསུ་བ་ནི། ཉ་ཕྱིས་ལ་ཞེས་བྱའོ། །ཉ་ཕྱིས་ཀྱང་ཞེས་བྱ་བ་ནི་ལན་ནོ། །དེས་ན་ཞེས་བྱ་བ་ནི་གང་དུ་དངུལ་དུ་ལྷག་པར་ཞེན་པ་ནའོ། །མིང་དང་མཚན་མའི་ཞེན་པ་
ལས་ཡང་དེ་ལྷར་འཇུག་པ་ཡིན་ནོ་སྙམ་ན་མིང་དང་ཞེས་གསུངས་སོ། །ཅིའི་ཕྱིར་ཞེ་ན། ཡུལ་ཡོངས་སུ་འཛིན་ན་ཞེས་གསུངས་སོ། །ཡུལ་ནི་མི་གནས་པར་ཡང་ཁས་བླངས་པ་ཡིན་ཞེས་དགོངས་པའོ། །ཡུལ་ན་མི་གནས་པ་ཉིད་དུ་དོགས་པ་བསུ་བ་ནི་དེ་ནི་ཞེས་བྱ་བའོ། །དོན་གང་ལ་ཡང་དེ་ལྟར་འཇུག་