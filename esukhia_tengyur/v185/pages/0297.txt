ནོ། །དེའི་ཕྱིར་དངོས་པོ་དང་དངོས་པོ་མེད་པ་དག་ནི། འབྲེལ་པ་འགའ་ཡང་ཡོད་པ་མ་ཡིན་ནོ། །འབྲེལ་པ་མེད་པ་དེ་བས་ན་དྲུག་པ་དང་བདུན་པ་ལ་སོགས་པའི་རྣམ་པར་དབྱེ་བ་དང་། ཆོས་དང་ཆོས་ཅན་གྱི་ཐ་སྙད་དང་མི་འཐད་དོ། །དྲུག་པོ་ལ་སོགས་པའི་འཐད་པ་དེ་བས་ན་མེད་པ་ནི་མི་རྟག་
པ་ཉིད་དུ་མི་འདོད་དོ་ཞེ་ན། དེའི་ཚེ་ཡོད་པ་ལ་སོགས་པ་དང་གཞན་འགའ་ཞིག་ཏུ་ཡང་རུང་སྟེ། བར་ཆོད་དུ་འགྱུར་བའི་ཡོད་པ་ཞེའམ། དེ་གཉིས་ཀྱི་ཁྱད་པར་ཅན་ཞེས་པ་དེ་ལྟར་སྦྱར་བ་སྔ་ན་མེད་པ་དང་། ཞིག་ནས་མེད་པའི་མཐའ་ལ་ཡང་དྲུག་པ་ལ་སོགས་པའི་སྦྱོར་བའམ། ཁྱད་པར་དང་ཁྱད་པར་ཅན་གྱི་
དངོས་པོ་དེ་ཙམ་ལྟར་འགྱུར་ཏེ། མི་འགྱུར་བ་ཁོ་ནའོ། །འགྱུར་བ་ཡང་མ་ཡིན་ཏེ། དེས་ན་དེ་དང་འདྲ་བར་དངོས་པོ་ལ་ཡང་སྔ་ན་མེད་པ་ལ་སོགས་པ་ལ་ལྟོས་ནས་དྲུག་པ་ལ་སོགས་པའི་སྦྱོར་བའམ། ཁྱད་པར་དང་ཁྱད་པར་ཅན་གྱི་དངོས་པོར་འགྱུར་བ་ཡིན་ནོ། །འགྱུར་བ་ནི་ཐམས་ཅད་ལ་འགྱུར་ལ་མི་
འགྱུར་ན་ནི་འགར་ཡང་མ་ཡིན་ཏེ། ཁྱད་པར་མེད་པའི་ཕྱིར་རོ་ཞེས་དོགས་པའོ། །བཤད་པ་ནི། གལ་ཏེ་བསམ་པ་འདི་ཡིན་ཏེ། །ཞེས་བྱ་བའོ། །བསམ་པ་གང་ཞེ་ན། གལ་ཏེ་ཞེས་བྱ་བའོ། །མེད་པ་ཡིན་ན་དེའི་ཚེ་དངོས་པོའི་ཞེས་སྦྱར་རོ། །ཅིའི་ཕྱིར་མེད་པར་འགྱུར་སྙམ་ན། དངོས་པོ་དང་ཞེས་
བྱ་བའོ། །ཅིའི་ཕྱིར་ཞེ་ན། དངོས་པོ་དང་ཞེས་གསུངས་སོ། །སོགས་པ་སྨོས་པས་ནི་ཁྱད་པར་ཅན་གྱི་དངོས་པོ་བཟུང་ངོ་། །དངོས་པོ་དང་དངོས་པོ་མེད་པ་དག་འབྲེལ་པ་མི་འཐད་པའི་ཕྱིར་རོ་ཞེས་བྱ་བ་འདི་ག་ལས་ཡིན་སྙམ་ན་མི་འཐད་པའི་ཕྱིར་རོ་ཞེས་གསུངས་ཏེ། མི་འཐད་པ་ཡང་རྣམ་འགྲེལ་བཤད་པ་
ཉིད་དུ་གསལ་བར་བྱས་ནས་ཡང་མི་འདོད་དོ། །ཅི་ཞིག་སྨྲས་ཤེ་ན། ཁྱད་པར་ཞེས་བྱ་བའོ། །དངོས་པོ་ནི་དངོས་པོ་མེད་པ་དང་འབྲེལ་པ་མེད་པའི་ཕྱིར་ན་དངོས་པོའི་སྔ་ན་མེད་པ་དང་། ཞིག་ནས་མེད་པ་མི་རྟག་པ་ཉིད་ཡིན་ནོ་ཞེས་དྲུག་པ་ལ་སོགས་པའི་རྒྱུ་སྦྱོར་བར་མི་འགྱུར་རོ་ཞེས་བྱ་བའི་འདོད་པ་ནི་མི་
འཐད་དེ་འབྲེལ་པ་ཡོད་པའི་ཕྱིར་རོ། །འབྱུང་བ་ལ་སོགས་པའི་འབྲེལ་པ་བཟློག་ཟིན་ཏོ་སྙམ་ན། བཟློག་མེད་ཁྱད་པར་དང་ཁྱད་པར་ཅན་གྱི་དངོས་པོ་ཡང་འདུ་བ་ལ་སོགས་པའི་འབྲེལ་པ་གང་གིས་ཟློག་པར་བྱེད་ཅིང་དྲུག་པ་ལ་སོགས་པའི་སྦྱོར་བ་ཡང་གང་གིས་བཟློག །འོ་ན་ཁྱད་པར་དང་ཁྱད་པར་ཅན་