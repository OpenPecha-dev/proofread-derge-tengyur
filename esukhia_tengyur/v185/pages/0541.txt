པ་ཞེས་བྱ་བ་ནི་རང་གི་ངོ་བོ་ལ་དམིགས་པ་ཞེས་བྱ་བའི་དོན་ཏོ། །རྗེས་སུ་དཔག་པའི་བློ་དེ་ནི་མི་འཁྲུལ་པར་ཏེ། མི་སླུ་བར་བྱེད་པའོ། །གལ་ཏེ་མི་སླུ་བ་འདི་ཡང་ནམ་གྱི་ཚེ་འགྱུར་སྙམ་ན། མི་འཁྲུལ་པ་དེ་ཡང་ཞེས་བྱ་བ་སྟེ། རང་གི་རང་བཞིན་གྱི་དམིགས་པའི་ཡུལ་ཅན་དེ་ལ་ཡང་
རང་གི་ངོ་བོ་ཉམས་སུ་མྱོང་བར་མངོན་པར་ཞེན་པ་ལྷག་པར་ཞེན་པ་དེ་ལ་དེ་སྐད་ཅེས་བརྗོད་དོ། །རྣམ་པར་རྟོག་པའི་མི་སླུ་བ་དེ་ནི་དེ་ཁོ་ན་ཡིན་གྱི་གཞན་ནི་མེད་དོ། །རྣམ་པར་རྟོག་པ་གང་གི་ཕྱིར་དེ་ལྟ་ཡིན་པ་དེས་ན་རྗེས་སུ་དཔག་པའི་བློ་དེ་ནི་དེའི་བདག་ཉིད་ཀྱི་དམིགས་པ་མེད་པ་ཉིད་རྟོགས་པར་བྱེད་པ་ཡིན་
ནོ་ཞེས་འབྲེལ་ཏོ། །དམིགས་པ་རྣམ་པ་ཉིད་དགག་པ་དང་སྒྲུབ་པའི་སྒོ་ནས་བརྗོད་པ་ནི། ད་ལྟར་ཤེས་པ་གཞན་ལ་གནས་པའི་དམིགས་པ་ཉིད་དེ་ནི་ང་ལ་འདིར་སྣང་བ་ནི་མ་ཡིན་ནོ། །འོན་ཀྱང་བདག་ནི་རང་གི་རྣམ་པའི་མཐར་ཐུག་པ་ཡིན་ནོ་ཞེས་བྱ་བར་རོ། །འདི་ཞེས་བྱ་བ་ནི་དམིགས་པ་མེད་
པར་སྒྲུབ་པའི་བློ་སྟེ། འདི་ཉིད་དམིགས་པ་དང་བཅས་པར་མ་གྲུབ་པའི་ཕྱིར་རོ་ཞེས་བྱ་བའི་དོན་ཏོ། །ད་ནི་གལ་ཏེ་དེའི་རང་བཞིན་ཞེས་བྱ་བས་རྣམ་འགྲེལ་ལ་འཇུག་པར་བྱེད་དོ། །དེའི་རང་བཞིན་ནི་ཤེས་པ་གཞན་ལ་གནས་པའི་དམིགས་པ་མེད་པ་ཉིད་དོ། །འདི་ལ་ལན་ནི་དེ་ལ་ཞེས་བྱ་བའོ། །འོ་ན་
ཇི་ལྟར་རིག་པར་བྱེད་པའི་རྣམ་པར་རྟོག་པ་སྙམ་ན། སྐྲ་སོགས་ཞེས་གསུངས་སོ། །འོན་ཏེ་སྐྲ་ཤད་ལ་སོགས་པ་རིག་པར་བྱ་བའི་དངོས་པོ་མ་ཡིན་པ་ཉིད་དུ་ཅི་ལྟར་འགྲུབ་ཅེ་ན། སྐྲ་ཤད་ལ་ཞེས་གསུངས་སོ། །འདི་ལས་ཀྱང་ཞེས་བྱ་བ་ནི་འཆད་བཞིན་པའི་རིགས་ལས་སོ་གང་ཡིན་པར་ཞེས་བྱ་བ་ནི་
གང་གི་ཕྱིར་གྱི་དོན་ཏོ། །དེས་ནི་ཞེས་བྱ་བ་ནི་སྐྲ་ཤད་ཀྱི་ཤེས་པ་ལ་སོགས་པའི་དཔེས་སོ། །གཞན་ཞེས་བྱ་བ་ནི་གཞན་ལ་ཡང་ཞུགས་པ་ནི་ཐོབ་པར་མངོན་པར་རློམ་པའི་མཚན་ཉིད་ཅན་ནོ། །གལ་ཏེ་རང་བཞིན་འགའ་ཞིག་ཐུན་མོང་ཡིན་པའི་ཕྱིར་ན་དམིགས་པ་དང་བཅས་པ་ཉིད་ཀྱང་
འགྲུབ་པར་འགྱུར་རོ་ཞེ་ན་དམིགས་པ་དང་བཅས་པ་ཉིད་ནི་ཞེས་གསུངས་སོ། །དེ་ལྟ་མ་ཡིན་ན་ཞེས་བྱ་བ་ནི་ཐོབ་པར་བྱ་བའི་རང་བཞིན་སྣང་ན་འོ། །ཐོབ་པར་བྱ་བ་དེ་སྣང་བའི་ཕྱིར་རོ། །དེ་ཡང་ཞེས་བྱ་བ་ནི་ཡང་སྣང་བ་དེ་ཡང་སྣང་བ་ཡིན་ནའོ། །ཐུག་པ་མེད་དོ་ཞེས་བྱ་བ་ནི་ཁྱོད་ཀྱིས་ཡང་འདི་སྐད་