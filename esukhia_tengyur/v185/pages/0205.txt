ནོ་ཞེས་འབྲེལ་ཏོ། །ཅིའི་ཕྱིར་ཞེས་དོགས་ན། གཞན་ལ་མི་འཇུག་པའི་ཕྱིར་ཞེས་སྦྱར་རོ། །དེ་ན་ཡང་མ་ངེས་པ་ཁོ་ནའོ་ཞེས་ལན་འདེབས་པ་ནི་གལ་ཏེ་གཞན་ལ་ཞེས་བྱ་བའོ། །འདི་ཡོད་པར་དོགས་པ་བསུ་བ་ནི་འོན་ཏེ་ཞེས་བྱ་བ་ནས་ཞེ་ན་
ཞེས་བྱ་བའི་བར་གྱིས་སོ། །དེ་ལྟ་མ་ཡིན་ན་ཞེས་བྱ་བ་ནི། མེད་པ་མ་ཡིན་ནའོ། །དེ་ལ་ཡང་ཞེས་བྱ་བ་དགག་པར་བྱ་བ་ལ། དམིགས་པ་འཇུག་པ་ཉིད་དོ་ཞེས་བྱ་བའོ། །ཅིའི་ཕྱིར་ཞེ་ན་ཡང་ཞེས་སྨྲས་སོ། །དེ་བཞིན་དུ་ནི་ཞེས་བྱ་བ་ནི་ས་ཕྱོགས་བཞིན་དུའོ། །དམིགས་
པ་ཡང་མ་ཡིན་ནོ་ཞེས་བྱ་བ་ནི་བཟློག་པ་བརྗོད་པའོ། །རང་གི་རིག་པ་གཞན་གྱིས་དབེན་པ་ལས་དམིགས་པ་མེད་པའི་རང་བཞིན་གྱིས་མི་དམིགས་པ་གཞན་ནི་མ་གྲུབ་སྟེ། དེས་ན་ཐུག་པ་མེད་པ་ཁོ་ནའོ་ཞེས་ལན་འདེབས་པ་ནི་མེད་པའི་མཚན་ཉིད་ཅན་ཏེ་ཞེས་བྱ་བའོ། །གང་གིས་
ཞེས་བྱ་བ་འགས་ཀྱང་མ་ཡིན་ནོ། །དམིགས་པ་མེད་པར་དེ་ཉིད་ཡིན་ནོ་ཞེས་བརྗོད་པ་ནི་ཐུག་པ་མེད་པ་དེ་ཉིད་ཞེས་བྱ་བའོ། །སོ་སོར་ཞེས་བྱ་བ་ནི་མ་གྲུབ་པ་སྤོང་བར་དོགས་པ་བསུ་བའོ། །སོ་སོར་ངེས་པའི་རྣམ་པ་དམིགས་པའི་ཕྱིར་དེ་མི་དམིགས་པར་ངེས་པ་ཡིན་ནོ་ཞེས་འབྲེལ་ཏོ། །ཅི་འདི་
ཞེས་བྱ་བ་ནི་ལན་ནོ། །ངེས་པའི་རྣམ་པར་དམིགས་པ་གཞན་དུ་ནི་མི་འཐད་པ་ནི་དམིགས་པའི་སྒྲུབ་པར་བྱེད་པ་ཡིན་ནོ། །དེ་ལྟའོ་ཞེ་ན་ཞེས་བྱ་བ་ནི་གལ་ཏེ་དོན་གྱིས་གོ་བ་ཁས་ལེན་ན་དེའི་ཐུག་པ་མེད་དོ། །འདི་ལྟར་དོན་གྱིས་གོ་བ་ནི་བློ་ཡིན་ནོ། །དེ་ཡང་ལྐོག་ཏུ་གྱུར་པ་དེས་ན་དོན་གྱིས་གོ་
བ་གཞན་གྱིས་རྟོགས་པར་བྱ་བ་ཡིན་ནོ། །དེ་ཡང་དེ་ལས་གཞན་གྱི་ཡིན་ནོ་ཞེས་བརྗོད་པ་ནི་བསྟན་ཟིན་ཏོ། །འོན་ཏེ་ངེས་པའི་རྣམ་པར་དམིགས་པ་ལས་ནི་མེད་པར་འགྲུབ་པ་མ་ཡིན་གྱི། འོན་ཀྱང་རིག་པར་བྱས་པར་ནི་མི་དམིགས་པ་དེ་ཉིད་ཡིན་གྱི་དངོས་པོ་མེད་པ་ནི་མ་ཡིན་ནོ། །དེས་ན་
ཐུག་པ་མེད་པ་མ་ཡིན་ནོ་ཞེས་དོགས་པ་བསུ་བ་ནི་སོ་སོར་ངེས་པའི་རྣམ་པ་ཞེས་བྱ་བའོ། །དེ་ལྟ་ན་ནི་འོ་ན་ཞེས་བྱ་བ་ནི་ལན་ནོ། །གལ་ཏེ་དངོས་པོ་ནི་རང་དང་གཞན་ལ་ལྟོས་ནས་དངོས་པོ་དང་དངོས་པོ་མེད་པའི་རང་བཞིན་ཡིན་ཡང་དམིགས་པ་ཉིད་ཡོད་པ་ཡིན་ནོ་ཞེས་ཇི་ལྟར་