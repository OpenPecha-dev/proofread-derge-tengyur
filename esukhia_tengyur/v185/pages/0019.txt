ལ་སོགས་པ་གྲུབ་པའི་མཐའི་དགོངས་པ་ནི་འདི་ཡིན་ཏེ། གལ་ཏེ་ལྷག་པར་ཞེན་པ་ཡོད་དུ་ཆུག་མོད་དེ་ལྟ་ན་ཡང་འདྲ་བ་ཞེས་བྱ་བའི་དངོས་པོ་དེའི་ཆོས་ཉིད་འདོད་པ། ཁ་དོག་དང་རྣམ་པ་དང་ཡི་གེས་སྟོང་པ་ནི་ཐ་དད་པ་དབང་པོའི་བློ་ལ་སྣང་བ་མེད་དོ། །ཐ་དད་པར་མཐོང་བ་མེད་ན་ཡང་དེ་
ཁས་བླངས་པའི་སྐབས་ཡོད་པ་མ་ཡིན་ནོ། །རང་གི་མཚན་ཉིད་ཀྱི་དངོས་པོ་དེ་ཉིད་གཉིས་མེད་ཤེས་པ་ཡིན་ཏེ། སྤྱི་དང་ཁྱད་པར་གྱི་རྣམ་པ་མེད་པའི་ཁྱད་པར་གྱི་ཤེས་པ་འདི་ལ་ཡོད་པ་སྟེ། དེས་ན་སྤྱི་ཞེས་བྱ་བ་གཞན་ནི་ཡོད་པ་མ་ཡིན་ནོ། །དབང་པོའི་ཤེས་པས་འཛིན་པ་ལྟ་ཞོག་སྟེ། འདྲ་བར་ལྷག་
པར་ཞེན་པ་དང་ལྷན་ཅིག་པས་ཀྱང་འདྲ་བ་ཐ་དད་པར་རྟོགས་པ་མེད་དོ་ཞེས་བྱ་བའི་དོན་ཏོ། །འདི་ཉིད་ཀྱི་རྣམ་པར་འགྲེལ་པ་ནི་འདི་འདྲ་བའོ་ཞེས་བྱ་བ་ལ་སོགས་པའོ། །གལ་ཏེ་ལྷག་པར་ཞེན་པ་ཉིད་འདྲ་བ་འཛིན་པར་བྱེད་པ་ཡིན་ནོ་ཞེས་བརྗོད་ཟིན་མ་ཡིན་ནམ་ཞེ་ན། དེ་ལ་ཡང་བཞི་པོར་ལྷག་པར་ཞེན་པ་ལ་
ཡང་དངོས་པོའི་རང་བཞིན་ལས་ལོགས་ཤིག་ཏུ་ནི་འདྲ་བ་འཛིན་པ་ཡོད་པ་མ་ཡིན་ཏེ། ལྷག་པར་ཞེན་པས་ཀྱང་འདྲ་བ་འཛིན་པ་མ་ཡིན་ནོ་ཞེས་བྱ་བའི་དོན་ཏོ། །དེས་ན་སོ་སོར་རྟོགས་པ་ཡོད་མིན་པ། དེ་ཉིད་རང་གི་མཚན་ཉིད་འབའ་ཞིག་ཡིན་ནོ། །འགྲེལ་པར་ནི་རྟོགས་པས་ནི་ཞེས་བྱ་བ་བྱེད་པ་པོའི་གསུམ་
པར་བྱས་སོ། །འདྲ་བ་ཞེས་བྱ་བ་ནི་ཁ་དོག་དང་རྣམ་པ་དང་ཡི་གེས་སྟོང་པའོ། །འདྲ་བ་ནི་དངོས་པོའི་ཆོས་སུ་འདོད་པ་ཡིན་ལ་དབང་པོའི་རྣམ་པར་ཤེས་པ་དེ་འཛིན་པར་བྱེད་པ་ལ་ནི་སྣང་བ་ཡང་མ་ཡིན་ཏེ། དེས་ན་བག་ཆགས་ཙམ་ལས་འབྱུང་བའི་རྣམ་པར་རྟོག་པ་ལ་སྣང་བ་ཡིན་ཡང་། ཡོད་པ་ཉམས་
སུ་མྱོང་བར་ཇི་ལྟར་འགྱུར་ཏེ། ཉ་ཕྱིས་ལ་དངུལ་བཞིན་ནོ། །གང་གི་ཕྱིར་དབང་པོའི་བྱེད་པའི་རྗེས་སུ་བྱེད་པ་ཉིད་དམ། དབང་པོའི་རྣམ་པར་ཤེས་པ་སྐྱེད་པར་བྱེད་པ་ཉིད་དུ་མཚུངས་པ་ཁོ་ནའོ། །གནོད་པར་བྱེད་པ་ལས་ཁྱད་པར་ཡོད་པ་མ་ཡིན་ནོ་སྙམ་ན། གལ་ཏེ་འཇུག་པ་ཚད་མ་གཞན་གྱིས་
བསལ་བའི་ཕྱིར་གནོད་པ་ཡིན་ན། དེའི་ཚེ་ཉིད་ཁྱད་པར་དང་བྲལ་བའི་དོན་རྟོགས་པར་བྱེད་པའི་དབང་པོའི་རྣམ་པར་ཤེས་པར་བྱེད་པ་ཉིད་གནོད་པར་བྱེད་པ་ཅི་སྟེ་མ་ཡིན། དངུལ་བཞིན་དུ་སླུ་བ་དང་ལྡན་པའི་ལྷག་པར་ཞེན་པ་མེད་པའི་ཕྱིར་རོ་ཞེ་ན། འོ་ན་ཇི་ལྟར་སྐྱེ་བོ་ཉ་ཕྱིས་དངོས་པོ་གཞན་དུ་རྟོག་པར་