ཐམས་ཅད་ནི་དམིགས་པ་མེད་པ་ཡིན་ནོ་སྙམ་པའི་ནག་པོ་ལ་སོགས་པའི་ཤེས་པ་མདུན་ན་གནས་པའི་རྣམ་པ་ཅན་གྱི་ཆོས་སུ་གྱུར་པའི་དམིགས་པ་མེད་པ་ཉིད་འཛིན་ནམ་མི་འཛིན། གལ་ཏེ་འཛིན་པ་དེའི་ཚེ་སྒྲུབ་པར་བྱེད་པའི་བློ་དེ་ཉིད་ཀྱིས་མ་ངེས་ཏེ་ཤེས་པ་ཡང་ཡིན་ལ་དམིགས་པ་མེད་པ་
ཡིན་ནམ་མ་ཡིན་ཏེ། དཔེར་ན་རྗེས་སུ་དཔག་པའི་ཤེས་པ་དེ་ཉིད་བཞིན་ནོ། །འོན་ཏེ་མི་འཛིན་ན་དེའི་ཚེ་རྗེས་སུ་དཔག་པའི་ཤེས་པ་འདི་ནི་སྨིག་རྒྱུ་ལ་ཆུའི་བློ་བཞིན་དུ་རང་གི་ཆ་ལ་འཛིན་པ་ཡིན་ནོ། །དེས་ན་གཟུང་བ་དང་འཛིན་པའི་བློ་དེ་གཉིས་ཡུལ་ཐ་དད་པའི་ཕྱིར་ནག་པ་ལ་ལ་སོགས་པའི་
ཤེས་པ་བུམ་པ་ལ་སོགས་པ་འཛིན་པར་བྱེད་པའི་དམིགས་པ་མེད་པ་ཉིད་ཀྱིས་འགལ་ཟླར་གྱུར་པ་དེ་བཟློག་པ་མེད་པའི་རྒྱུའི་ཕྱིར་ན། ནག་པ་ལ་སོགས་པའི་ཤེས་པ་རྣམས་ངོ་བོ་ཉིད་ཀྱིས་དམིགས་པ་དང་བཅས་པར་འགྱུར་བ་ཡོད་པ་དེ་གང་གིས་ཟློག་པར་བྱེད་དེ་འགས་ཀྱང་མ་ཡིན་ནོ། །གལ་
ཏེ་ཞེས་བྱ་བ་ནི་སངས་རྒྱས་པའི་དོགས་པ་བསུ་བའོ། །སྒྲ་གང་ལ་རིག་པའི་དམིགས་པ་ཡོད་པ་དེས་འགོག་ན་དེའི་ཚེ་གྲུབ་པ་ལ་སྒྲུབ་པ་ཡིན་ནོ། །འོན་ཏེ་རྟོགས་པའི་སྒྲ་ལ་བློ་བསྐྱེད་པའི་ནུས་པ་ཡོད་པ་དམིགས་པ་དང་བཅས་པའི་སྒྲའི་བརྗོད་པར་བྱ་བར་གྱུར་པས་འགོག་ན་དེའི་ཚེ་སངས་རྒྱས་པའི་
ཁྱེད་ཀྱི་བསྒྲུབ་བྱ་མི་འགྲུབ་པོ། །རྟོགས་པར་བྱེད་པ་མེད་པར་ནི་སྒྲུབ་པར་བྱེད་པ་སྦྱོར་བ་མེད་དོ། །ཁྱེད་ཀྱིས་བློ་སྐྱེད་པར་བྱེད་པ་ཉིད་བཀག་པས་ནི་རྟོགས་པར་བྱེད་པ་ཉིད་ཀྱིས་བཀག་པས་དེ་ཇི་ལྟར་བསྒྲུབ་བྱ་འགྲུབ། སུན་འབྱིན་པ་གཞན་ཡང་བརྗོད་པ་ནི་བརྗོད་པར་ཞེས་བྱ་བ་སྟེ། སྒྲའི་རྗོད་པར་
བྱེད་པ་ནི་འབྲེལ་པ་མེད་པར་མི་འགྱུར་རོ། །འབྲེལ་པ་མེད་པ་ཡང་ཐ་དད་པར་མི་འགྱུར་ཏེ་འབྲེལ་པ་ནི་གཉིས་ལ་གནས་པའི་ཕྱིར་རོ། །ཐ་དད་པ་དེ་ཡང་དག་ལ་བརྟེན་པའི་ཐ་དད་པར་རྟོགས་པར་བྱེད་པའི་བློ་མེད་པ་མ་ཡིན་ནོ། །དམིགས་པ་མེད་པར་སྨྲ་བ་ཁྱེད་ཀྱི་ལྟར་ན་ནི། དེ་འདྲ་བའི་བློ་ཡོད་པ་
མ་ཡིན་ཏེ་དེས་ན་རྒྱུ་མེད་པའི་ངག་སྦྱོར་བ་ཉིད་ཀྱང་མི་འཐད་དོ། །གཞན་ཡང་རྟོགས་པ་པོ་རྣམས་ཀྱིས་ཞེས་བྱ་བ་དབང་པོ་དང་། ཉན་པ་པོ་རྣམས་ཀྱིས་ཆ་ཤས་དང་བཅས་པ་དག་སོ་སོར་མ་བཟུང་བ་དེ་བཞིན་དུ་ངག་གི་བརྗོད་པར་བྱ་བ་ཕྱོགས་ལ་སོགས་པ་སོ་སོར་མ་བཟུང་བ་དང་། དེ་བཞིན་དུ་རྩོད་པ་