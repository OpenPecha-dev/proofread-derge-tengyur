གང་དག་ཡིན་པའི་རྒོལ་བ་དང་ཕྱིར་རྒོལ་བ་དེ་དག་སོ་སོར་མ་བཟུང་བར་ནི་སྒྲུབ་པར་བྱེད་པ་སྦྱོར་བར་མི་འགྱུར་རོ། །གལ་ཏེ་དེ་དག་ཅེས་བྱ་བ་སྔར་བརྗོད་པ་དེ་དག་ཀུན་ཁས་བླངས་ནས་དམིགས་པ་མེད་པར་སྨྲ་བ་དག་སྒྲུབ་པར་བྱེད་ན་སྦྱོར་བར་འདོད་ན། དེའི་ཚེ་ཁྱེད་ཀྱི་དམ་བཅའ་བ་
དམིགས་པ་མེད་པ་ཉིད་སྔར་གྱི་དམིགས་པ་དང་བཅས་པ་ཉིད་དུ་ཁས་བླངས་པས་གནོད་དོ་ཞེ་ན། གྲུབ་པའི་མཐའ་པ་ཞེས་བྱ་བ་ནི། ཐམས་ཅད་ནི་ཅེས་གསུངས་སོ། །དེའི་ཚེ་ཡོད་ཀྱང་ཞེས་བྱ་བ་ནི་གཞལ་བྱ་ཉིད་ལ་སོགས་པའི་ཆོས་དང་ལྡན་པ་ཡང་ངོ་། །གཞལ་བྱ་ལས་ཞེས་བྱ་བ་ནི།
བུམ་པ་ལ་སོགས་པ་ལའོ། །དེ་ཞེས་བྱ་བ་ནི་གཞལ་བྱ་ཉིད་དོ། །རིག་པ་དང་དེ་ལས་གཞན་པའི་སྔོན་པོ་ལ་སོགས་པ་དེ་དག་གལ་ཏེ་གཞལ་བྱ་ཉིད་ཀྱིས་རང་བཞིན་གྱིས་ཐ་དད་པ་མེད་པ་ཡིན་ན། དེའི་ཚེ་མྱོང་བ་ལས་སྔོན་པོ་ལ་སོགས་པ་དེ་གཞན་མ་ཡིན་གྱི་འོན་ཀྱང་སྔོན་པོ་ལ་སོགས་པ་
དེ་ནི་ཤེས་པ་ཉིད་དུ་འགྱུར་རོ། །ཇི་ལྟར་གྲུབ་པ་ལ་སྒྲུབ་པར་མི་འགྱུར་སྙམ་ན། རྟོགས་མེད་ཡིན་ན་ཐ་དད་པར་འགྱུར་གྱི་རྟོགས་པ་ཉིད་ནི་མ་ཡིན་ནོ། །དེས་ན་དམིགས་པ་མེད་ན་ཞེས་བྱ་བ་ནི་ཤིན་ཏུ་ཐ་དད་པ་དེས་དམིགས་པ་མེད་ནའོ། །གལ་ཏེ་དེ་ལྟ་ན་ཡང་སྔོན་པོ་དང་སེར་པོ་ལ་སོགས་པའི་
རང་བཞིན་གྱིས་ཐ་དད་པ་ཡོད་པ་ཉིད་མ་ཡིན་ནམ་ཞེ་ན། ཤེས་པའི་རྣམ་པ་ཞེས་གསུངས་སོ། །གཟུང་བའི་ཞེས་བྱ་བ་ནི་གཟུང་བའི་རྣམ་པ་ལ་སོགས་པའོ། །གལ་ཏེ་སྔོན་པོ་ལ་སོགས་པ་ཡང་ཤེས་པ་ཡིན་དུ་ཆུག་མོད། དེ་ལྟ་ན་ཡང་དེ་ནི་སྔོན་པོ་ལ་སོགས་པ་ཉིད་དུ་འགྱུར་རོ། །དེས་ན་
དམིགས་པ་མེད་པར་ཇི་ལྟར་འགྲུབ་སྙམ་ན། གཉིས་ཀ་ཞེས་སྨོས་ཏེ། སྔོན་པོ་དང་སེར་པོ་གཉིས་ཀའོ། །དཔེ་གསུངས་པ་ནི་བདེ་བ་དང་སྡུག་བསྔལ་གཉི་ག་རྟོགས་པ་ཡིན་ན་དམིགས་པ་དང་བཅས་པ་ཉིད་དེ་ཡོད་པ་མ་ཡིན་ནོ། །དེ་བཞིན་དུ་སྔོན་པོ་དང་ཤེས་པ་གཉི་ག་རྟོགས་པ་ཡིན་ན་དམིགས་
པ་ཉིད་དེར་མི་འགྱུར་རོ། །རྟོགས་པ་ལས་ཐ་དད་པ་མེད་པ་ལས་གཟུང་བ་དང་འཛིན་པའི་དབྱེ་བ་དང་། དཀར་པོ་དང་སྔོན་པོ་ལ་སོགས་པའི་དབྱེ་བར་ཡང་ཇི་ལྟར་འགྱུར་ཞེ་ན། འདི་ལ་བརྗོད་པ་དངོས་པོ་གང་ཞིག་ཐ་མི་དད་པ་མེད་མིན་ཏེ། ཐ་དད་པ་སྣ་ཚོགས་པ་ཉིད་ཡོད་པ་ཡིན་ནོ། །བསམས་