པ་ནི་འདི་ཡང་ཞེས་བྱ་བའོ། །ཕྱིན་ཅི་ལོག་ཏུ་ངེས་པ་ནི་མཐོང་བ་ཡང་ཡིན་ཏེ། བདག་ལ་སོགས་པར་ངེས་པ་བཞིན་ནོ། །གལ་ཏེ་བལྟ་བའི་ཤེས་པ་རྣམ་པར་འབྱེད་པར་མི་བྱེད་ན། དེའི་ཚེ་ངེས་པ་ཡང་རང་ཉིད་ནུས་པ་མེད་པར་ཇི་ལྟར་བྱེད། ཇི་ལྟར་ཟླ་བ་གཉིས་ཀྱི་ཤེས་པ་ཡོད་ན་
སྐྱེ་བའི་ངེས་པ་མ་ཡིན་པ་དེ་རྣམ་པར་<འབྱད་,འབྱེད་>པར་མི་བྱེད་པ་བཞིན་ནོ། །རྒྱུ་མ་ཡིན་པའི་ཕྱིར་ཞེས་བྱ་བ་ནི་རྒྱུ་མེད་ཅན་ཡིན་པའི་ཕྱིར་རོ། །གང་གི་ཚེ་སོ་སོར་ངེས་པར་ཉམས་སུ་མྱོང་བ་ཉིད་མ་གྲུབ་པ་དེའི་གོམས་པ་ཡང་ཇི་ལྟར་འགྲུབ་ཅེས་བྱ་བའི་དོན་ཏོ། །འདྲི་བའི་དོན་གང་ཞིག་ཡིན་ཞེས་བྱ་བ་ནི་འདྲི་
བ་འདི་མི་འཐད་དོ་ཞེས་བྱ་བའི་དོན་ཏོ། །མི་འཐད་པ་དེ་ཉིད་སྟོན་པ་ནི་འདི་ལྟར་ཞེས་བྱ་བའོ། །སླར་བཟློག་པ་རྣམ་པར་བརྗོད་པ་ནི་དོན་ལ་ཞེས་བྱ་བའོ། །གཞན་གྱིས་རྣམ་པ་འདི་ལྟ་བུའི་འདྲི་བ་ནི་ཞེས་སྨྲས་སོ། །ཅིའི་ཕྱིར་འདྲི་བ་ནི་རྩེད་མོ་ཡིན་ཞེས་དྲིས་པ་ལ་གཞན་གྱིས་མཐར་ཐུག་པ་ཞེས་སྨྲས་སོ། །
གལ་ཏེ་ཞེས་བྱ་བ་ནི་གྲུབ་པའི་མཐའ་སྨྲ་བའིའོ། །དེའི་མྱོང་བ་དེ་བདག་ཉིད་དེ་ཞེས་བྱ་བ་བཤད་པ་ཡིན་ནོ། །ད་རྐང་པ་གཉིས་པ་འཆད་པར་ནི་འདིས་ཞེས་བྱ་བའོ། །འོ་ན་ཇི་ལྟར་ཞེས་བྱ་བ་ནི་དྲི་བའོ། །འདི་འགོག་པ་ནི་མ་ཡིན་ཏེ་ཞེས་བྱ་བའོ། །འོ་ན་ཇི་ལྟར་མངོན་སུམ་གྱིས་རིག་པར་བྱ་བ་ཉིད་
ཡིན་སྙམ་དུ་དོགས་པ་བསུ་ནས་ཕྱེད་ཕྱི་མ་འཆད་པ་ནི། མངོན་སུམ་རིག་བྱར་དེ་ཡི་ནི། །ཞེས་བྱ་བའོ། །དྲུག་པའི་དོན་ཡོད་ན་ཐ་མི་དད་པ་ཇི་ལྟར་འགྱུར་སྙམ་ན། དྲུག་པའི་ཞེས་བྱ་བའོ། །འདི་ནི་ཞེས་བྱ་བ་ནི་དྲུག་པའི་དོན་ནོ། །ཡང་ན་ཞེས་བྱ་བ་ལ་སོགས་པས་ནི་རྣམ་པ་གཞན་འགྲེལ་པ་རྣམས་གཞན་
དུ་འཆད་དོ་ཞེས་བྱ་བ་ནི། སྔོན་པོ་ལ་སོགས་པའི་རྣམ་པའོ། །ཉམས་སུ་མྱོང་བར་ཞེས་བྱ་བ་ནི་ཉམས་སུ་མྱོང་བར་བྱ་བར་རོ། །དེའི་ངོ་བོ་ནི་ཞེས་བྱ་བ་རང་གི་རང་བཞིན་དུ་གྱུར་པ་ཉམས་སུ་མྱོང་བའི་ངོ་བོ་ནིའོ། །དེ་ལྟར་ཡིན་ན་ཞེས་བྱ་བ་ནི། གཞན་ལ་ཡང་རང་བཞིན་དུ་གྱུར་པའི་ཉམས་སུ་མྱོང་
བའི་ངོ་བོ་ཡོད་ན་དེའི་གཞན་ཉིད་དུ་མི་འགྱུར་རོ། །འདིས་ནི་དེའི་མྱོང་བ་དེ་ཞེས་བྱ་བ་ཉམས་སུ་མྱོང་བཞིན་པ་ནི། བདག་ཉིད་ཡིན་ལ་དེ་ཡང་ཤེས་པ་གཞན་འགའ་ཞིག་གིས་ནི་མ་ཡིན་ནོ་ཞེས་བྱ་བ་དེ་ལྟར་བཤད་པ་ཡིན་ནོ། །ལྷག་མ་ནི་སྔ་མ་བཞིན་ནོ། །འདི་ཉིད་ཡང་རྣམ་པ་གཞན་དུ་སྦྱོར་