པར་དམིགས་པ་ཉིད་དུ་ནི་མཐོང་བ་ཁོ་ནའོ་སྙམ་ན། མཐོང་ན་ནི་ཞེས་བྱ་བའོ། །གལ་ཏེ་རང་བཞིན་སྔ་མ་ལྐོག་ཏུ་གྱུར་པ་ཡིན་ན། དེ་ཇི་ལྟར་ཤེས་པ་ཡིན་སྙམ་ན། འདི་ལ་བརྗོད་པ་ནི་གནས་སྐབས་ཞེས་བྱ་བའོ། །གལ་ཏེ་ཉམས་ན་ཞེས་བྱ་བ་ནི་འདས་པ་ལ་མངོན་སུམ་ཉིད་མེད་པར་རྣམ་པར་ཤེས་
པ་ཉིད་ལས་ཉམས་པར་འགྱུར་ན། དེའི་ཚེ་འདས་པའི་དོན་ཡང་ད་ལྟར་གྱི་དུས་སུ་དོན་ཉིད་ལས་ཉམས་པར་འགྱུར་རོ། །དེ་ནི་ཞེས་བྱ་བ་ནི་བར་ན་ཡོད་པ་ནིའོ། །དོན་བྱེད་པ་མེད་པ་ཞེས་བྱ་བ་ནི་ད་ལྟར་གྱི་དུས་ན་དོན་བྱེད་པ་མེད་པའི་དོན་འདས་པ་ཇི་ལྟར་དོན་ཉིད་ཡིན་ཏེ། དོན་ན་དོན་བྱེད་པ་ཉིད་
ལས་ཡིན་ནོ། །དོན་བྱ་བ་བྱེད་པ་ཡང་ད་ལྟར་བ་ཡིན་གྱི་འདས་པ་ནི་མ་ཡིན་ནོ། །ད་ལྟར་ཡང་དོན་བྱ་བ་བྱེད་དོ་ཞེ་ན། མྱོང་བ་མེད་པ་ནི་ཞེས་བྱ་བའོ། །རྒྱུ་དེས་ན་བར་གྱི་དུས་ན་ཡོད་པ་དེ་དང་ངམ། འདས་པ་དང་ལྷན་ཅིག་ད་ལྟར་བྱུང་བ་ཉིད་གཅིག་པ་ཉིད་མེད་དོ། །འོ་ན་རྗེས་སུ་དཔག་པས་གཅིག་ཏུ་
འགྱུར་རོ་ཞེ་ན་རྗེས་སུ་དཔག་པའི་ཞེས་བྱ་བའོ། །ཕ་རོལ་ཉིད་སངས་རྒྱས་པའི་དོགས་པ་བསུ་བ་ནི། བག་ཆགས་ཞེས་བྱ་བའོ། །སྔོན་པོ་དང་སེར་པོ་ལ་སོགས་པའི་དབྱེ་བ་མཐའ་ཡས་པ་བག་ཆགས་གང་ལ་ཡོད་པ་དེ་ལ་དེ་སྐད་བརྗོད་དེ། དེའི་རྣམ་པ་ཅན་གྱི་ཤེས་པ་གང་ཡིན་པ་དེའི་སྐྱེད་
པར་བྱེད་པ་ཡིན་ན། དེའི་ཚེ་བག་ཆགས་དེ་དང་ཕྱི་རོལ་གྱི་དོན་ཐ་དད་པ་ཅི་ཡོད་པ་དེ་མེད་པ་ཁོ་ནའོ། །དེ་ནི་བག་ཆགས་སོ། །དོན་ནི་ལུས་ཅན་ཡིན་ལ། རྣམ་པར་ཤེས་པ་ནི་རྣམ་པར་ཤེས་པའི་བདག་ཉིད་ཡིན་པའི་ཕྱིར་ལུས་ཅན་ཉིད་མ་ཡིན་ནོ། །རྟག་ཏུ་ཉེ་བར་འཚེ་བར་བྱེད་པ་ཞེས་བྱ་བ་ནི།
ཐོགས་པ་ལ་སོགས་པའི་མཚན་ཉིད་ཀྱི་ཉེ་བར་འཚོ་བར་བྱེད་པའོ། །ཤེས་པའི་རྣམ་པ་ནི་རྟག་ཏུ་ཉེ་བར་འཚོ་བར་བྱེད་པ་མ་ཡིན་ཏེ། སྣང་བའི་དུས་ཁོ་ན་དེ་ཉིད་འཚོ་བའི་རྒྱུ་ཡིན་པའི་ཕྱིར་རོ། །སྣང་བའི་ཞེས་བྱ་བ་ནི་ཤེས་པའི་རྣམ་པའོ། །ཕྱི་རོལ་ཁྱད་པར་མེད་ཀྱང་བསྒོམས་པའི་ཁྱད་
པར་གྱིས་ཤེས་པ་གསལ་བ་ལ་སོགས་པའི་ཁྱད་པར་དུ་གྱུར་པའི་རྒྱུའི་ཕྱིར། ཤེས་པའི་རྣམ་པ་ཉིད་སྣང་བ་ཡིན་གྱི་དོན་ནི་མ་ཡིན་ནོ། །མ་ཡིན་ཏེ་ཞེས་བྱ་བ་ནི་འདིས་འགོག་པའོ། །ཉེ་བ་མ་ཡིན་ཡང་ཞེས་བྱ་བ་ནི་ཡུལ་དང་དུས་དེ་ན་ཉེ་བར་མི་གནས་པ་ཡང་མཐོང་བར་ཁས་བླངས་པའི་ཕྱིར་རོ། །