མོང་རྫས་དང་ཁྱད་པར་རྫས། །ཐུན་མོང་དྲུག་ཅུར་སྦྱར་ཞེས་བྱ། །ཁྱད་པར་བདུད་རྩི་རྣམ་ལྔ་དང་། །དཀར་གསུམ་མངར་གསུམ་ལ་སོགས་དང་། །ཤ་སྣ་ཁྲག་ལ་སོགས་པ་དང་། །མགྲིན་གྱི་སྐབས་དང་སྦྱར་བར་བྱ། །ཏིང་འཛིན་བསྟན་པའི་རིམ་པ་ཡང་། །བདག་ཉིད་ལྷག་པའི་ལྷར་བསྐྱེད་
ལ། །མཚན་དང་ལྡན་པའི་སྣོད་མཆོག་ཏུ། །ཉི་ཟླའི་གདན་བསམ་བདུད་རྩི་བསམ། །ས་བོན་ལས་བསྐྱེད་དེས་སུ་མཚན། །དེ་འོག་མེ་དང་རླུང་ནི་བསམ། །དེ་ཡི་སྟེང་དུ་རྡོ་རྗེ་བསམ། །དེ་ཡི་སྟེང་དུ་རི་བོང་ཅན། །ཡི་གེ་ཨོཾ་གྱིས་མཚན་པ་ཡིན། །ཧཱུཾ་བསྐྱེད་པས་ནི་རླུང་བྱུང་བས། །མེ་འབར་
བདུད་རྩི་དྲོས་པར་འགྱུར། །ཨོཾ་གྱིས་ཡེ་ཤེས་བདུད་རྩི་ཕབ། །རྡོ་རྗེས་དཀྲུག་ཅིང་འབྲུ་གསུམ་བཟླས། །དྲི་མེད་དག་པའི་བདུད་རྩིར་གྱུར། །དེ་ནི་ཐུན་མོང་ཏིང་འཛིན་ཡིན། །ཁྱད་པར་སོ་སོའི་སྐབས་སུ་བསྟན། །ཐུན་མོང་གི་ནི་སྔགས་བསྟན་པ། །ཨོཾ་བུདྡྷ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི།
ཨོཾ་བཛྲ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི། ཨོཾ་རཏྣ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི། ཨོཾ་པདྨ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི། ཨོཾ་བི་ཤྭ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི། ཨོཾ་སརྦ་ཌཱ་ཀི་ནཱི་སརྦ་བ་ལིཾ་ཏ་ཁ་ཁ་ཁཱ་ཧི། ཁྱད་པར་གྱི་སྔགས་བསྟན་པ་ནི། ཨོཾ་བཛྲ་ཌཱ་ཀི་བྱ་བ་ཁྱེར་ཙི། རཱུ་པ་ཀཱ་ཀཱ་སྱ་ཙི་ལ་
ཀཱ་ལ་རཱུ་པ། ཨི་མཾ་བ་ལིཾ་གྲྀཧྣཾ་ཏུ་ས་མ་ཡཾ་རཀྵནྟུ་ཡ་ཐཻཥྚཾ་སརྦ་སིདྡྷིམྨེ་པྲ་ཡཙྪནྟུ། ཧཱུཾ་ཧཱུཾ་ཕཊ་སྭཱ་ཧཱ། ཚིགས་བཅད་ཀྱི་ནི་རིམ་པ་ཡང་། །སྤྱི་དང་ཁྱད་པར་གཉིས་སུ་བསྟན། །སྤྱི་ཡི་ཚིགས་བཅད་བསྟན་པ་ནི། །མཁའ་དབྱིངས་རྣམ་དག་ཀློང་དཀྱིལ་ནས། །སྨོན་ལམ་ཐུགས་རྗེའི་དབང་གིས་
ན། །མཁའ་འགྲོ་མི་བཟད་སྐུ་སྤྲུལ་ནས། །འཇིགས་བྱེད་འཇིགས་པའི་སྐུ་འཆང་མ། །སྐུ་ལ་བསྒྲིབས་པ་མི་མངའ་ཡང་། །འགྲོ་བ་སེམས་ཅན་དོན་སླད་དུ། །བདུད་རྩི་ལ་སོགས་གསོལ་མཛད་མ། །དགྱེས་པའི་ཚུལ་གྱིས་འདིར་གཤེགས་མཆོད་པ་བཞེས། །བུདྡྷ་མཁའ་འགྲོ་དཔལ་
འབར་བ། །སྨུག་ནག་འབར་བའི་རལ་པ་ཅན། །སྟོབས་ལྡན་དྲག་ཤུལ་སྐུ་འཆང་མ། །སྐུ་ཡི་སྟོབས་ལྡན་མཐུ་ཆེན་ལས། །སྐུ་ཡི་ལྷ་མོའི་སྤྲུལ་པ་འགྱེད། །བུདྡྷ་མཁའ་འགྲོ་འཁོར་བཅས་རྣམས། །ཡང་སྤྲུལ་སྨུག་མོ་འབུམ་གྱིས་བསྐོར། །དགྱེས་པའི་ཚུལ་གྱིས་འདིར་གཤེགས་