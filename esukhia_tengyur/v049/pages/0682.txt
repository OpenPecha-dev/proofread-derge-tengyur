རྣམས་ཐོབ་པའི་སློབ་དཔོན་གྱིས། །སྣ་ཚོགས་གཏོར་མས་རྒྱས་པར་བསྟན། །དེ་དང་མཐུན་པར་ཤེས་པར་གཏོར་མའི་ལས་སྣ་ཚོགས་པའི་ཆོ་ག་སྟེ་དང་པོའོ།། །།ཚོགས་ཀྱི་ལས་ཀྱི་སྦྱོར་ཀ་བསྟན་པ་ནི། །ཚོགས་ཀྱི་བྱ་བའི་རིམ་པ་རྣམས། །ཚོགས་ཀྱི་འཁོར་
ལོར་ཤེས་པར་བྱ། །ཆོ་གའི་ལས་རྣམས་འདི་རུ་བསྟན། །འཁོར་ལོ་ཕྱི་ནང་གསལ་བ་ལ། །ཆོ་གའི་རིམ་པ་སྐབས་དང་སྦྱར། །ཕྱི་མཆོད་ནང་མཆོད་གསང་བའི་མཆོད། །ཕྱི་མཆོད་རིམ་པ་བསྟན་པ་ནི། །ཕྱི་ལ་ཡང་ནི་གཉིས་སུ་བསྟན། །མི་ཟད་དབྱིབས་ཀྱི་མཆོད་པ་ནི། །རྣལ་འབྱོར་
རྒྱུད་དུ་ཤེས་པར་བྱ། །མཚན་ལྡན་དྲི་མེད་སྣོད་མཆོག་ཏུ། །བྱང་ཆུབ་སེམས་ཀྱི་དྲི་མེད་ཆུ། །དཀྱིལ་འཁོར་བཞུགས་པའི་ལྷ་ལ་དབུལ། །ཐུགས་རྗེས་དགོངས་ལ་བཞེས་སུ་གསོལ། །ཞེས་བྱ་བ་ལ་སོགས་པས་བཏང་ངོ་། །ཨོཾ་ན་མོ་ནཱི་ལམྦ་ར་དྷ་ར་བཛྲ་པཱ་ཎི་མཎྜལ་དེ་བ་ཏ་
ནན་ཏཱ་ནཱན། ཨ་ཧ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དྷཱུ་པ་ནི་རྱཱ་མི་ཧཱུཾ། ཨཱ་རོ་ལྀཀ་ནི་རྱཱ་མི་ཧཱུཾ། པུཥྤེ། དྷཱུ་པེ། ཨཱ་ལོ་ཀེ། གནྡྷེ། ནཻ་བི་དྱེ། ཤཔྡེ། ནྲྀ་ཏ། ན་མ་པ་ས། སྤརྴ། ནན་ནན་རད་ན། སརྦ་བསྟུ། གནྡྷརྦ། བཛྲ་ལཱ་སྱེ་ཧཱུཾ། བཛྲ་མཱ་ལེ་ཧཱུཾ། བཛྲ་གཱི་ཏི་ཧཱུཾ།
བཛྲ་ནྲྀ་ཏྱ་ཧཱུཾ། བཛྲ་དྷཱུ་པེ་ཧཱུཾ། བཛྲ་པུཥྤེ་ཧཱུཾ། བཛྲ་ཨཱ་ལོ་ཀེ་ཧཱུཾ་ཧཱུཾ། བཛྲ་གནྡྷེ་ཧཱུཾ། རེ་རེ་ལ་ཡང་རྡོ་རྗེའི་གླུ་གསུམ་གསུམ་བརྗོད་ལ། །ལྷ་མོ་དཔག་མེད་སྤྲུལ་ནས་ཀྱང་། །དཀྱིལ་འཁོར་ལྷ་ལ་མཆོད་པ་དབུལ། །དེ་ནས་མཆོད་པ་ཉི་ཤུ་ནི། །རྡོ་རྗེ་གླུ་ནི་ཕྲ་མོ་ཡིས། །ཧཱུཾ་གི་གླུ་དང་
སྦྱར་བར་བྱ། །དེ་ནས་པད་ཀོར་སྔོན་འགྲོ་བའི། །སྒེག་པའི་ཚུལ་གྱིས་སྒེག་པ་དང་། །པི་ཝང་ཚུལ་གྱིས་འབུད་པ་དང་། །གླིང་བུའི་ཚུལ་གྱིས་འབུད་པ་དང་། །སིལ་སྙན་ཚུལ་གྱིས་དཀྲོལ་བ་དང་། །བརྡབ་པའི་ཚུལ་གྱིས་རྡེབས་པ་དང་། །གར་གྱི་ཚུལ་གྱིས་ཡན་ལག་བསྐྱོད། །
རླུང་གི་ཚུལ་གྱིས་གཡོབ་པ་དང་། །རྒྱལ་མཚན་ཚུལ་གྱིས་བསྒྲེང་བ་དང་། །བླ་རེའི་ཚུལ་གྱིས་བྲེ་བ་དང་། །བ་དན་ཚུལ་གྱིས་སྒེག་པ་དང་། །ཅང་ཏེའུའི་ཚུལ་གྱིས་རྡེབས་པ་དང་། །གདུགས་ཀྱི་ཚུལ་གྱིས་དབུབ་པ་དང་། །རྔ་ཡི་ཚུལ་གྱིས་འཛུམ་པ་དང་། །གར་གྱི་ཚུལ་གྱིས་