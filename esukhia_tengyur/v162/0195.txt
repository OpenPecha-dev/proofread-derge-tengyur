བ་ཡང་མི་རུང་བ་ཉིད་དུ་མངོན་ཏེ། ལག་པས་བགྲོད་པར་བྱ་བའི་ལག་པ་བཟུང་དུ་མི་རུང་བ་ཉིད་དང་། མདོམས་ཀྱིས་མདོམས་སུ་འཇུག་པར་མི་རུང་བ་ཉིད་ཡིན་ན་ཟག་བྱེད་དུ་ཟག་བྱེད་འཛུད་པར་བྱེད་ཀྱང་སྦོམ་པོ་ཁོ་ནའོ། །བཟུང་དུ་མི་རུང་བ་ཉིད་ནི་རེག་པ་ལ་སོགས་པ་
འཁྲིག་པའི་མཐར་ཐུག་པ་ཐམས་ཅད་ལ་ཡང་རོ་ཡོངས་སུ་རྫོགས་པར་མི་མྱོང་བ་ཡིན་ནོ། །ཇི་ལྟར་ལས་སུ་མི་རུང་བ་བཅུག་ན་རོ་ཉམས་སུ་མི་མྱོང་བའི་ཕྱིར་ཞེས་བྱ་བ་སྨྲས་པ། དེ་ཁོ་ན་བཞིན་དུ་འདིར་ཡང་རིག་པར་བྱའོ། །སྤྲད་པའི་གཡོ་བ་ཉིད་ཙམ་ལའོ་ཞེས་བྱ་བ་ནི། མཐུས་བརྩལ་བ་ན་
སྟེན་པར་བྱེད་པ་བསྟེན་པར་བྱ་བ་དང་། ལྷན་ཅིག་སྤྲད་ཅིང་བཅུག་པ་ལས་བགྲོད་པར་བྱ་བའི་འཁྲིག་པའི་རོ་ཉམས་སུ་མྱོང་བར་གལ་ཏེ་གཡོ་བ་ཙམ་ཉིད་ཅེས་བྱ་བ་ཅུང་ཟད་འགྱུར་བ་ཙམ་གྱིས་སེམས་གཡོ་བ་ཙམ་ཉིད་ལ་ཡང་སྦོམ་པོའོ། །ཤིང་དང་བ་སོ་དང་རྡོ་བ་དང་། གོས་ལས་བུ་མོའི་
གཟུགས་བྱས་པ་ལ་བརྩལ་བ་ན་གལ་ཏེ་དབང་པོ་ཙམ་དོད་པ་ནའོ་ཞེས་བྱ་བ་ནི། ཤིང་ལ་སོགས་པ་ལས་བུ་མོའི་གཟུགས་བྱས་པ་ལ་བརྩལ་བ་ན། གལ་ཏེ་ནང་ན་གནས་པའི་འདྲེ་ལ་སོགས་པས་མོའི་དབང་པོ་ཙམ་དོད་ཅིང་སྐབས་ཡོད་པར་བྱེད་ལ། དེར་ཟག་བྱེད་བཅུག་ན་ཡང་སྦོམ་པོ་སྟེ།
ཤིང་ལ་སོགས་པ་སྨོས་པ་ནི་མཚོན་པ་སྟེ། གྱོ་མོ་ལས་བྱས་པ་ལ་སོགས་པ་ཐམས་ཅད་ལ་ཡང་སྦོམ་པོ་ཁོ་ནར་འགྱུར་རོ། །ཡན་ལག་ཐམས་ཅད་དུ་རེག་པ་བསྟེན་ན་དངོས་གཞིའོ་ཞེས་བྱ་བ་ནི། ཤིང་ལ་སོགས་པ་ལས་བུ་མོའི་གཟུགས་སུ་བྱས་པ་ན་གལ་ཏེ་ནང་ན་གནས་པའི་འདྲེ་ལ་
སོགས་པས་ཡན་ལག་ཐམས་ཅད་དུ་རྩོལ་བར་བྱེད་པ་དེ་ལ་རེག་པ་བསྟེན་ན་དངོས་གཞིའི་ཁ་ན་མ་ཐོ་བ་ཁོ་ནར་འགྱུར་ཏེ། བགྲད་པར་རྫོགས་པ་ཡིན་པའི་ཕྱིར་རོ། །བསྟེན་པའི་དོན་དུ་རྩོལ་བས་ཡན་ལག་གི་རྣམ་པར་རྐང་པ་འཛུད་ནའོ་ཞེས་བྱ་བ་ནི། སྤྱོད་པ་ལས་བྱུང་བ་བསྟེན་པའི་དོན་
དུ་བུད་མེད་ལ་རྩོལ་བའི་གང་ཟག་གིས་མོའི་དབང་པོ་ཞེས་བྱ་བའི་ཡན་ལག་གི་རྣམ་པར་རྐང་པ་འཇུད་ན་སྦོམ་པོའོ། །ཁ་དང་བཤང་བའི་ལམ་དག་ཏུ་ཡང་ཐམས་ཅད་དུ་དེ་བཞིན་ནོ། །བསྟེན་པར་བྱ་བའི་ཡན་ལག་གི་རྣམ་པར་དེ་ཙམ་ལ་གཞོལ་བས་ཕྱི་རོལ་དུ་རེག་ནའོ་ཞེས་བྱ་བ་ནི།