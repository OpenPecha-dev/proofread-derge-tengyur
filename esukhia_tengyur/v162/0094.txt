པར་ཤེས་པར་བྱ་བའི་ཕྱིར། དྲི་བར་བྱ་ཞིང་དེའི་ཆེད་དུ་མི་འཇུག་པར་བྱ་བའི་ཕྱིར། དགེ་སློང་སྒོ་བ་བསྐོའོ་ཞེས་བྱ་བ་སྨྲས་ཏེ། དེར་ཞེས་བྱ་བ་ནི་བསྲོ་ཁང་དུའོ། །ངོ་མི་ཤེས་པ་ཞིག་ཅེས་བྱ་བ་ནི་མ་ངེས་པ་ཞིག་གོ། །ཤན་བསྲེ་བས་ཞེས་བྱ་བ་ནི། ཁོ་བོ་ཁྱེད་ཅག་ལས་གང་ཡང་རུང་བ་ཞིག་ཡིན་ནོ་
ཞེས་གསེབ་ཏུ་འཇུག་པས་སོ། །ཉེ་བར་གནས་པར་གྱུར་ན་ཞེས་བྱ་བ་ནི། ཀུན་དུ་རྒྱུ་ལ་སོགས་པ་སྟ་གོན་དུ་གནས་པར་གྱུར་ནའོ། །དེར་གཏོགས་པས་ཞེས་བྱ་བ་ནི། བསྲོ་གང་ན་རྣམ་པར་གནས་པའི་དགེ་སློང་གིས་ཏེ། དེས་དྲི་བར་བྱའོ། །ཅི་ཞིག་གི་ཕྱིར་ཞེ་ན། ཇི་འདི་ཆོས་འདི་པའི་དགེ་སློང་ཞིག་
གམ། འོན་ཏེ་ཀུན་དུ་རྒྱུ་ལ་སོགས་པ་ཞིག་ཡིན་ཞེས་དེ་ལྟར་ཤེས་པར་བྱ་བ་ངེས་པར་བྱ་བའི་ཕྱིར་དྲི་བར་བྱའོ། །འདི་སྐད་བསྟན་ཏེ། གལ་ཏེ་བསྲོ་གང་དུ་མུ་སྟེགས་ཅན་འགའ་ཞིག་ཁོ་བོ་ཁྱེད་ཅག་ལས་གང་ཡང་རུང་བ་ཞིག་ཡིན་ནོ་ཞེས་ཤན་བསྲེ་ཞིང་འཇུག་ན། དེའི་ཚེ་དགེ་སློང་བསྲོ་གང་དུ་ཞུགས་པས་ཁྱོད་སུ་
ཞིག་ཅེས་བྱ་བ་ལ་སོགས་པས་ངེས་པར་བྱ་བའི་ཕྱིར་དྲི་བར་བྱའོ། །ཞུགས་པའི་ཐབས་ཀྱི་ཆོ་ག་བསྟན་ནས། མ་ཞུགས་པའི་ཐབས་ཀྱི་ཆོ་ག་བརྗོད་པར་བྱ་བའི་ཕྱིར། དེའི་ཆེད་དུ་ཞེས་བྱ་བ་ལ་སོགས་པ་སྨྲས་ཏེ། སྒོ་བ་བསྐོའོ་ཞེས་བྱ་བར་སྦྱར་རོ། །དེའི་ཆེད་དུ་ཞེས་བྱ་བ་ནི། ངོ་མི་ཤེས་པ་ཤན་བསྲེ་
བས་ཉེ་བར་གནས་པར་གྱུར་པ་དེ་ངེས་པར་ཤེས་པར་བྱ་བའི་ཕྱིར་དྲི་བར་བྱ་བ་དང་། མི་འཇུག་པར་བྱ་བའི་ཕྱིར་རོ། །འདི་སྐད་བསྟན་ཏེ། བསྲོ་གང་དུ་སྒོ་བ་གཞག་པར་བྱ་ཞིང་། གལ་ཏེ་མུ་སྟེགས་ཅན་འགའ་ཞིག་འོང་ཞིང་འཇུག་པར་འདོད་ན་དེའི་ཚེ་སྒོ་བས་ངེས་པར་ཤེས་པར་བྱ་བའི་ཕྱིར་དང་། འདི་ནི་
བདག་ཅག་ལས་གང་ཡང་རུང་བ་མ་ཡིན་པས་མི་གཞུག་པའི་ཕྱིར་དེ་ལ་ཁྱོད་སུ་ཞིག་ཅེས་དྲི་བར་བྱའོ། །སྒོ་བ་ཇི་ལྟ་བུ་ཞིག་ཅེ་ན། དགེ་སློང་ཞེས་བྱ་བ་སྨྲས་ཏེ། བསྐོའོ་ཞེས་བྱ་བར་སྦྱར་རོ། །དགེ་སློང་སྨོས་པ་ནི་རབ་ཏུ་བྱུང་བའི་མཚོན་པ་ཡིན་པར་རིག་པར་བྱའོ། །སྒོ་བའི་དགོས་པ་གཞན་བསྟན་
པའི་ཕྱིར། དེར་མ་དད་པ་འཇུག་ཏུ་མི་གཞུག་གོ་ཞེས་བྱ་བ་སྨྲས་ཏེ། བསྲོ་གང་དེར་ཁྱིམ་པ་མ་དད་པ་ནི་ཤན་བསྲེ་བས་ཉེ་བར་གནས་པར་གྱུར་པ་མ་ཡིན་དུ་ཟིན་ཀྱང་འཇུག་ཏུ་མི་གཞུག་གོ། །འོ་ན་སུས་བྱི་དོར་གྱི་ལས་བྱ་ཞེ་ན། དེའི་ཕྱིར་བྱི་དོར་གྱི་ལས་ནི་ལྷན་ཅིག་གནས་པ་དང་ཉེ་གནས་དག་གིས་བྱའོ་