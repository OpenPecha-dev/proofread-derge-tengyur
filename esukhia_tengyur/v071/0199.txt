འདོད་པའམ། །ཞེས་བྱ་བ་ནི་གདོན་ཕོ་མོས་འདོད་ཆགས་ལ་བརྟེན་འདོད་པས་འཛིན་འདོད་པའོ། །བསད་པའི་དོན་དུ་ཞེས་བྱ་བ་ནི་དེ་དག་གིས་བཟའ་བའི་ཕྱིར་བཟུང་ནས་མི་གཏོང་བའི་དོན་ཏོ། །ལུས་ལ་འབེབས་ཤིང་འཇུག་ཅེས་བྱ་བ་ནི་དེ་དག་ཁོང་དུ་ཞུགས་
ནས་བརླམས་པར་གྱུར་པའོ། །གསང་བ་པ་རྣམས་གཞིག་ཕྱིར་ཞེས་བྱ་བ་ནི་གདོན་རྣམས་ལ་ངོ་ལོན་བྱ་དགོས་པར་བསྟན་པའི་དོན་ཏོ། །རིགས་ཀྱི་མཆོག་མཐུ་ཆེན་སྦྱིན་ཞེས་བྱ་བ་ཉིད་རྡོ་རྗེ་ལྕགས་ཀྱུ་མ་ཞེས་བྱ་བ་ཡིན་ནོ། །གཞན་ཡང་། ང་ཡི་རིགས་ལས་བྱུང་བའི་རིག་པ་
ཡི། །ཞེས་བྱ་བ་ནི་རྡོ་རྗེ་རིགས་ཀྱི་ཕོ་ཉ་མོ་བཅུ་ལ་སོགས་པའོ། །ཁྲོ་བོ་བདུད་རྩི་ཐབ་སྦྱོར་ལ་སོགས་པས། །ཞེས་བྱ་བ་ནི་རྡོ་རྗེ་རིགས་ཀྱི་ཁྲོ་བོ་ཐམས་ཅད་དོ། །གསོ་ཞེས་བྱ་བ་ནི་གསང་སྔགས་དེ་རྣམས་ཀྱིས་གདོན་དང་བྲལ་ནུས་པའི་ཕྱིར་སྦྱར་བར་བསྟན་ཏོ། །གདོན་རྣམས་
འཇིགས་པར་ཞེས་བྱ་བ་ནི་གསང་སྔགས་དེ་རྣམས་ཀྱི་གཟི་བརྗིད་ཟླ་དཔེ་མེད་པར་ཆེ་བའི་ཕྱིར་རོ། །དེ་ལྟར་ནི་མི་མིན་ཞེས་བྱ་བ་ལ་སོགས་པས་ནི་འཇིག་རྟེན་པའི་གསང་སྔགས་ལ་གོམས་པའི་མཐུ་ལྟ་བུ་མེད་པས་ནི་གདོན་རྣམས་མི་སྐྲག་པར་གསུངས་སོ། །གྲོང་ཁྱེར་སུམ་
བརྩེགས་ཞེས་བྱ་བ་ནི། ལྷ་མ་ཡིན་གནས་པའི་གྲོང་རྡལ་ལོ། །སུམ་བརྩེགས་ཞེས་བྱ་བ་ལ། ལྷ་མ་ཡིན་གྱི་གནས་དང་པོ་ནི། གྲོང་ཁྱེར་འོད་ཅན་ཞེས་བྱ་བ་སྟེ། ལྷ་མ་ཡིན་མཉེས་ཤིང་བརྩེ་བའི་གནས་སོ། །དེའི་བདག་པོ་ནི་སྒྲ་གཅན་ཞེས་བྱའོ། །ལྷ་མ་ཡིན་གྱི་གནས་
གཉིས་པ་ནི། གྲོང་ཁྱེར་སྐར་ཕྲེང་ཞེས་བྱ་སྟེ། ལྷ་མ་ཡིན་མགུལ་ཕྲེང་རྣམས་གནས་སོ། །དེའི་དབང་པོ་བསྟན་པ་ཞེས་བྱའོ། །ལྷ་མ་ཡིན་གྱི་གནས་གསུམ་པ་ནི། གྲོང་ཁྱེར་ཟབ་པ་ཞེས་བྱ་སྟེ། ལྷ་མ་ཡིན་ཀུན་དུ་འགྲོ་རྣམས་གནས་པའོ། །དེའི་དབང་པོ་ནི། མེ་ཏོག་ཕྲེང་
ཞེས་བྱ་བའོ། །ཡང་ལྷ་མ་ཡིན་གྱི་རྒྱལ་པོ་ཐགས་{𰵪བཟངས་,བཟང་}རིས་དང་། སྒྲ་གཅན་གྱི་ཕོ་བྲང་རིམ་པར་བརྩེགས་པའི་ཟེར་ཏེ་སྔ་མ་བདེའོ། །དེ་དག་འཇོམས་བྱེད་ཅེས་བྱ་བ་ནི། ལྷ་ཆེན་པོས་ལྷ་མ་ཡིན་གྱི་གནས་དེ་རྣམས་སུ་ལྕགས་ཀྱི་མདའ་འབར་བ་གཅིག་འཕངས་པས་