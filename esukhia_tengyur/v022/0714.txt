ལྟེ་བར་བཞུགས། །གཉིས་མེད་གཉིས་མེད་ནང་ན་གནས། །བརྟན་གཡོ་ཀུན་གྱི་བདག་ཉིད་ཅན། །སྤྱོད་དང་གྲོལ་བའི་རབ་བརྩོན་བྱ། །ཀུན་མཁྱེན་ཀུན་མཁྱེན་གཙོ་བོ་སྟེ། །དཔའ་བོ་ཆེ་ལ་བུ་ཁྱོད་ལྟོས། །རྣལ་འབྱོར་མ་ལ་སོགས་པའི་ཚོགས། །གྲུབ་པའི་རྣལ་འབྱོར་མ་ལྔའོ། །ཐོད་པའི་
དུམ་བུ་ལ་སོགས་ཀུན། །འཁོར་ལོ་མཁའ་ལ་སྤྱོད་པས་བསྐོར། །རབ་ལ་སོགས་པས་ཡང་དག་འཁྱུད། །གཉིས་པོ་ཐུགས་ཀྱི་སྤྲུལ་པ་ཡིན། །མྱུ་གུ་ཅན་ལ་སོགས་པ་ཀུན། །རྣལ་འབྱོར་མ་བརྒྱད་གཉིས་སུ་མེད། །གསུམ་ནི་རྣམ་དག་ངོ་བོ་ཡིས། །མི་ཡི་འཇིག་རྟེན་དག་ཏུ་ཁྱབ། །
སྟོབས་པོ་ཆེ་ལ་སོགས་གནས་པ། །གྲུབ་པ་ས་འོག་པ་རྣམས་ཡིན། །སྐུ་ཡི་སྤྲུལ་པར་བཤད་པ་ཡི། །ཆགས་པ་ཀུན་གྱི་རྗེས་སུ་ཆགས། །ཧེ་རུ་ཀ་ལ་སོགས་འཁོར་ལོ། །གཡོན་ནས་འཁྱུད་ཅིང་ནུ་མ་འཛིན། །སྐུ་གསུམ་ཞེས་བྱའི་སྤྲུལ་པ་སྟེ། །འབྲིང་དང་མཆོག་དང་ཐ་མ་དང་། །ཁྭ་ལ་
སོགས་པ་བརྒྱད་པོ་ཡི། །གཟུགས་ནི་རྒྱུ་ཡིས་ཡང་དག་བསྟན། །ཁྲོ་བོ་རྣམ་རྒྱལ་ལ་སོགས་བརྒྱད། །བྱང་ཆུབ་སུམ་ཅུ་རྩ་བདུན་སྤྲུལ། །མཁའ་ལ་སྤྱོད་དང་ས་ལ་སྤྱོད། །ས་འོག་དག་ནི་སྤྱོད་པ་སྟེ། །བརྒྱད་གཉིས་མཆོད་པའི་ལྷ་མོ་སྟེ། །ལྷ་རྣམས་དེ་ཉིད་བསྟན་པ་ཡིན། །དཀྱིལ་འཁོར་
གྱི་ནི་དེ་ཉིད་དང་། །སློབ་མ་གཞུག་པའི་ཆོ་གའོ།། །།དེ་ནས་དབང་བསྐུར་བ་བཞི་བཤད་པར་བྱ། དེ་ལ་རེ་ཞིག་རིག་པའི་དབང་བསྐུར་བ་དང་པོར་བྱ་སྟེ། པདྨ་འདབ་མ་བརྒྱད་པ་བྲིས་ཏེ་དེའི་སྟེང་དུ་སློབ་མ་སྐྱིལ་ཀྲུང་དུ་བཞག་ལ། ཧཱུཾ་མཛད་ཀྱི་ཆུས་བསངས་ནས། ཡོན་གྱི་མཆོག་བླངས་ནས་གསོལ་
བ་གདབ་པ་ནི། མི་ལྡོག་འཁོར་ལོའི་དབང་བསྐུར་བ། །མགོན་པོ་ཆེན་པོ་བདག་ལ་སྩོལ། །དཀྱིལ་འཁོར་ལྷ་ཡི་དེ་ཉིད་དང་། །སློབ་དཔོན་གྱི་ནི་ལས་རྣམས་དང་། །ཧེ་རུ་ཀ་དཔལ་དམ་ཚིག་དང་། །སྡོམ་པ་གསང་བ་བླ་ན་མེད། །སེམས་ཅན་གྱི་ནི་དོན་གྱི་ཕྱིར། །དཔའ་བོ་སློབ་དཔོན་བདག་གྲུབ་མཛོད། །དེ་ལྟར་གསོལ་
བ་བཏབ་ནས་སྔར་བཤད་པའི་སྡོམ་པ་བྱིན་ལ་སྙིང་གར་ཧཱུཾ་བསམས་ལ། ཨོཾ་སྭ་བྷཱ་བ་ཤུདྡྷཿསརྦྦ་དྷརྨཱཿསྭ་བྷཱ་ཝ་<ཤུདྡྷོ྅ཧཾཞེས་,ཤུདྡྷོ྅ཧཾ་ཞེས་>བྱ་བའི་སྔགས་ཀྱིས་སློབ་མ་སྟོང་པ་ཉིད་དུ་བསྒོམས་ལ། དེ་ནས་ཨཱ་ལི་ཀཱ་ལི་ལས་ཉི་ཟླ་ཁ་སྦྱོར། དེའི་དབུས་སུ་ཧཱུཾ་བཾ་གཉིས་ཏེ་དེ་ཡོངས་སུ་གྱུར་པ་ལས་རྡོ་རྗེ་དང་གྲི་གུག །