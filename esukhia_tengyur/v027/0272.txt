རྒྱན་སོགས་གདན་རྣམས་སྔོན་བཞིན་འབྱུང་། །ཐིག་ལེས་གནས་སུ་མཚན་བྱས་ནས། །སྤྲོས་པས་ཡི་གེའི་དཀྱིལ་འཁོར་གསལ། །ཧྲཱིཿལས་རྡོ་རྗེ་ཧེ་རུ་ཀ །གསང་གནས་དབུས་ཀྱི་པདྨ་ལའོ། །ཧྲཱིཿལས་ཤར་དུ་གཽ་རཱི་མ། །ཧྣི་ལས་ཙཽ་རཱི་ལྷོ་ཡི་ཕྱོགས། །ནུབ་ཏུ་ཛྷི་ལས་པྲ་མོ་སྟེ། །ཛི་ལས་
བེ་ཏཱ་བྱང་དུའོ། །མཚམས་བཞིར་ཧཱུཾ་ཕཊ་ས་བོན་ལས། །པུཀྐ་ལ་སོགས་ལྷ་མོ་བཞི། །ཡ་ཝ་ར་ལ་བཞི་པོ་ལས། །མདའ་གནོན་འཛིན་མ་ལ་སོགས་རྣམས། །མེ་མཚམས་སོགས་ཀྱི་གྲུ་ཆད་ལ། །རིམ་པ་བཞིན་དུ་གནས་པ་ཡིན། །ཨ་ཨཱ་མེ་ཏོག་སྤོས་མེ་མ། །ཨཾ་ཨཿམར་མེ་དྲི་ཆབ་སྟེ། །བར་
འཁྱམས་མཚམས་ཀྱི་གནས་བཞི་རུ། །ལྷ་མོ་བཞི་རུ་གནས་པ་ཡིན། །ཛཿལས་རྟ་མགྲིན་འཕང་མཐོ་མ། །ཧཱུཾ་ལས་ཕག་གདོང་མཆེ་བ་ཅན། །བཾ་ལས་ཉི་ཟླ་མེ་འབར་མ། །ཧོཿལས་ཐལ་བྱེད་སྒོ་བཞིར་གནས། །ཨོཾ་ཤྲཱི་ཧེ་རུ་ཀ་བཛྲ་ས་མ་ཡི་ཧི། སརྦ་དུཥྚན་ས་མ་ཡ་མུ་ཏྲ། པྲ་བྷཱན་ཙ་ཀྲ་ཧཱུཾ་ཕཊ།
ཕྱོགས་བཅུའི་འགྲོ་བ་སྦྱང་མཛད་ནས། །ཡབ་ཡུམ་སྐུ་ལ་གཞུག་པར་བྱ། །ཧཱུཾ་བཛྲ་གུ་ཧེ་སིདྡྷེ་བ་ར་མ་ཧཱ་ཡོ་གི་ཤྭ་རི་དི། གཽ་རཱི་དམར་སེར་ཞི་བ་མོ། །ཞལ་བཞི་གཡོན་བརྐྱང་གར་གྱིས་བཞུགས། །ཕྱག་བརྒྱད་གཡས་ཀྱི་མདའ་བཞི་ལ། །ཚངས་པ་ཆེན་པོའི་མགོ་བཞི་དབྱངས། །ཧཱུཾ་ཧཱུཾ་བཛྲ་ཙཎྜ་
ཤྭི་ར་ཁ་ཊྭཱཾ་ག་མ་ཧཱ་བཛྲ་ཀ་པཱ་ལ་མཱ་ལ་མ་གྷུ་ཏེ་རུ་རུ། ཙཽ་རཱི་དམར་སེར་དྲག་པ་མོ། །གཡོན་ན་ལྕགས་ཀྱུ་གཡས་པ་ཡི། །གུང་མོས་འཁོར་ལོ་རྩེ་བརྒྱད་བསྟོད། །ཁ་ཊྭཱཾ་ལ་བརྟེན་ཞབས་གཡས་བཏེག །ཨོཾ་བཛྲ་མ་ར་ཡོ་གི་ཛཿ། ཕྲ་མོ་དམར་གནག་ཕྱག་བཞི་མ། །དང་པོས་རྡོ་རྗེ་ཁམ་ཕོར་འཆང་། །
འོག་གཉིས་ཁུ་ཚུར་འཁོར་ལོ་འདེགས། །གཡས་བརྐྱང་རྨོངས་ཚུལ་གོང་མ་ཕག །ཨོཾ་བཛྲ་པྲེ་ཏ་ཀེ་ཛི། བེ་ཏ་དཀར་མོ་སློང་མཛད་ཚུལ། །དགའ་བའི་གར་ཐབས་གཡས་པ་ན། །ཐོད་པ་མཚན་ལྡན་བདུད་རྩིས་གང་། །གཡོན་པ་བ་དན་གསུམ་པའི་ཕྱག །ཨོཾ་བཛྲ་པྲ་ཧ་རི་ནི་ཏྲཾ། པུཀྐ་
དྲག་མོ་སྣ་ཚོགས་མདོག །གཡས་པས་རྡོ་རྗེ་རྩེ་ལྔ་གསོར། །གཡོན་པས་དཔག་བསམ་ལྕུག་མ་འཛིན། །གར་གྱིས་གཟིགས་ཐབས་འགྱུར་བ་བཞིན། །ཧཱུཾ་བཛྲ་ཤུ་ལ་ཨ་ཀི་བི་ད་ཕཊ། ཙཎྜ་སྔོ་གནག་དབུགས་འབྱིན་ཚུལ། །གཡས་ན་ར་སྐྱེས་རྡོ་རྗེས་མཚན། །རླུང་འཐོར་གཡོན་པས་ཏྲི་