པའི་ཚུལ། །གཡོན་པ་སྡིགས་མཛུབ་རབ་ཏུ་གདེངས། །མེ་རི་འབར་བའི་རྣམ་པ་ཅན། །ཐུགས་ལས་རིན་ཆེན་ཁྱུང་སྤྲུལ་ལོ། །ནུབ་ཏུ་པདྨ་གཏུམ་པོ་ནི། །རྔམ་པའི་སྒྲ་སྒྲོགས་ཀླུ་དབང་གདན། །ཞལ་གཅིག་ཕྱག་གཉིས་སྐུ་མདོག་དམར། །སྤྱན་གསུམ་མཆེ་གཙིགས་
ཞབས་བགྲད་པ། །སྐྲ་བརྫེས་ལྟོ་འགྲོ་སྟག་གིས་བརྒྱན། །གཡས་པ་རྡོ་རྗེ་བསྣུན་པའི་ཚུལ། །གཡོན་པ་སྡིགས་མཛུབ་རབ་ཏུ་གདེངས། །མེ་དཔུང་འབར་བའི་རྣམ་པ་ཅན། །ཐུགས་ལས་པདྨའི་ཁྱུང་སྤྲུལ་ལོ། །བྱང་དུ་ལས་ཀྱི་གཏུམ་པོ་ནི། །བདུད་རྩི་འཁྱིལ་པ་གནོད་སྦྱིན་
གདན། །ཞལ་གཅིག་ཕྱག་གཉིས་སྐུ་མདོག་སྔོ། །སྤྱན་གསུམ་ཞབས་བགྲད་མཆེ་བ་ཅན། །སྐྲ་བརྫེས་ལྟོ་འགྲོ་སྟག་གིས་བརྒྱན། །གཡས་པ་རྡོ་རྗེ་བསྣུན་པའི་ཚུལ། །གཡོན་པ་སྡིགས་མཛུབ་རབ་ཏུ་གདེངས། །མེ་རི་འབར་བའི་རྣམ་པ་ཅན། །ཐུགས་ལས་ལས་ཀྱི་ཁྱུང་སྤྲུལ་
ལོ། །དེ་ལྟར་དམ་ཚིག་བསྐྱེད་བྱས་ལ། །ཛཿཧཱུཾ་བཾ་ཧོཿས་ཕྱག་རྒྱ་བཞི། །ཡེ་ཤེས་དཀྱིལ་འཁོར་སྤྱན་དྲངས་ཏེ། །ཕྱག་འཚལ་བ་དང་མཆོད་ཅིང་བཤགས། །རྗེས་སུ་ཡི་རང་བསྐུལ་ཞིང་གསོལ། །དགེ་བ་ཅི་བསགས་ཐམས་ཅད་ཀུན། །བྱང་ཆུབ་ཐོབ་ཕྱིར་བདག་གིས་བསྔོ། །ཕྱག་
རྒྱ་བཞི་ཡིས་གཉིས་མེད་བསྟིམ། །འབྲུ་གསུམ་སྔགས་ཀྱིས་བྱིན་གྱིས་བརླབ། །སྤྱན་ལ་སོགས་པས་དབང་བསྐུར་རོ། །དེ་ནས་སློབ་མ་ཁྲུས་བྱས་ལ། །ཡོལ་བས་བར་བཅད་གདོང་གཡོགས་བཅིངས། །སྔགས་འདི་ཡིས་ནི་ཕྱག་བྱེད་གཞུག །ཨོཾ་བཛྲ་ན་མ་མི་ཧཱུཾ། ཨོཾ་བཛྲ་ན་མ་སྟེ་ཧཱུཾ།
ཨོཾ་བཛྲ་ན་མོ་ན་མ་ཧཱུཾ། བདེ་བ་འདོད་པ་སུ་ཞིག་ཡིན། །བླ་མས་དོན་ནི་བྲི་བར་བྱ། །སྐལ་ལྡན་བདེ་ཆེན་བདག་ཅག་ལགས། །སློབ་མས་ལན་ནི་གདབ་པར་བྱ། །དེ་ནས་བླ་མས་བདེ་བའི་གླུ། །དགྱེས་པས་བླང་བར་བྱ་བ་འདི། །ཨོཾ་ཨ་ནུཏྟ་རདྡྷ་པཱུ་ཛ་མེ་གྷ་ཨུདྒ་ཏེ་སྥ་ར་ཎ་ཨི་མཾ་ག་ག་ན་
ཁཾ་སྭ་ཧཱ། དེ་ནས་སློབ་མས་གསོལ་གདབ་པ། །སྟོན་པ་ཁྱོད་ལ་བདག་དགའོ། །བླ་མ་དམ་པ་དགོངས་སུ་གསོལ། །བྱང་ཆུབ་ཆེན་པོར་ཚུལ་བསྟན་པའི། །བྱང་ཆུབ་སེམས་ནི་བདག་ལ་གསོལ། །དེ་ཉིད་དམ་ཚིག་བདག་ལ་སྩོལ། །སངས་རྒྱས་ཆོས་དང་དགེ་འདུན་ཏེ། །