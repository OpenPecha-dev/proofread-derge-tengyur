དུ་མཐོང་བའི་རྒྱུད་ཀྱང་གཅིག་ཏུ་འཛིན་པའི་འབྲས་བུ་ཉིད་ཀྱིས་དེ་ལྟར་མངོན་པར་རློམ་པའི་སྤྲལ་ཡིན་ནོ་ཞེས་བརྗོད་པ་ནི། གཅིག་པ་ཉིད་ཀྱིས་ཐ་སྙད་འདི་ཞེས་བྱ་བའོ། །འདི་ནི་དབང་པོ་དུ་མ་ལས་བྱུང་བའི་མཐོང་བ་རྣམས་དང་། དེ་དྲན་པ་རྣམས་ཀྱིས་
མཚམས་སྦྱོར་བའི་བག་ཆགས་ལས་སྐྱེད་པར་བཤད་པ་ཡིན་ནོ། །གཅིག་ཏུ་མི་སྣང་བར་རློམ་པའི་རྒྱུ་མཚན་ཡུལ་བཤད་ནས། ནང་གི་བཤད་པ་ནི། འདི་ནི་ཐོག་མ་མེད་ཅེས་བྱ་བའོ། །གལ་ཏེ་བདག་མེད་ཅིང་མཚམས་སྦྱོར་བ་ཡང་བག་ཆགས་ཀྱིས་བསྐྱེད་པའི་
ཕྱིར་ལོག་པ་ཡིན་ལ། སེམས་ཀྱང་སེམས་སྔ་མའི་དབང་གིས་རྒྱུན་འཇུག་པ་ཡིན་ནོ་ཞེས་བྱ་བར་ལྟ་བ་ཡིན་ན། བདག་ཏུ་འཛིན་པ་དང་། ཞེན་པ་ལ་སོགས་པ་གདོད་མ་མི་སྐྱེ་བའི་ཕྱིར་འཁོར་བར་མི་འགྱུར་ན། འགྱུར་བ་ཡང་ཡིན་ཏེ། དེས་ན་འཁོར་བ་གཞན་དུ་མི་
འཐད་པས་བསྒྲུབ་བོ་སྙམ་དུ་དོགས་པའོ། །འོ་ན་ཇི་ལྟར་ཞེས་བྱ་བའོ། །འོན་ཏེ་དྲན་པ་ཉིད་གཅིག་དང་དུ་མ་ཉིད་དུ་སྟོན་པས་ན་འཇིག་ཚོགས་སུ་ལྟ་བ་ཡིན་ནོ་སྙམ་ན་དྲན་པ་ཡང་ཞེས་བྱ་བའོ། །གཅིག་པ་ཉིད་དང་རྟག་པ་ཉིད་གཞན་གྱི་བསམ་པས་
བརྗོད་པས་ཡིན་ཏེ། གཞན་ནི་བུམ་པ་ལ་སོགས་པ་རྣམས། སྔ་མ་དང་ཕྱི་མ་ཉིད་ཀྱིས་གཅིག་པར་སེམས་ཀྱིས་བརྟག་པར་ནི་མ་ཡིན་ཏེ། བདག་ལ་སོགས་པ་རྣམས་ཉིད་ཀྱིས་རྟག་པར་ཁས་བླངས་པའི་ཕྱིར་རོ། །དེས་ན་ཞེས་བྱ་བ་ནི། འཇིག་ཚོགས་ལ་ལྟ་བ་
མེད་པས་ནའོ། །འདི་ལ་བཤད་ཟིན་ཏོ་ཞེས་བྱ་བ་ནི་ལན་ལོན་ནོ། །འོ་ན་ཅི་ལྟར་ཀུན་ནས་ཉོན་མོངས་པ་རྣམ་པར་གནས་སྙམ་ན། དེ་ལྟར་ན་ཡིད་ཀྱིས་ཞེས་གསུངས་སོ། །འདི་ནི་ཞེས་བྱ་བ་ནི་བདེན་པ་བཞིའོ། །དེ་ལྟར་ཞེས་བྱ་བ་ནི་རྟག་པ་ལ་སོགས་པའི་རང་བཞིན་དུའོ། །
དེ་ཉིད་སྟོན་པ་ནི། འདི་ལྟར་ཞེས་བྱ་བའོ། །བདག་མེད་ཀྱང་ངའོ་ཞེས་བདག་ཏུ་འཛིན་པ་ཐོག་མ་མེད་པའི་བག་ཆགས་ལས་འབྱུང་བ་ནི་ཞེས་པ་སྐྱེས་པས་འཁོར་བ་རྒྱས་པར་བྱེད་པ་ཡིན་ནོ་ཞེས་བྱ་བའི་དོན་ཏོ། །གལ་ཏེ་ངའི་སྙམ་པ་བདག་ཏུ་འཛིན་པའི་རྒྱུ་མེད་པར་ནི་རེ་ཞིག་འབྱུང་བ་མ་ཡིན་ལ་