པར་བྱེད་པ་ནི་བདག་དང་བཅས་པ་སྒྲུབ་པར་བྱེད་པ་ཡིན་ནོ་ཞེ་ན། འདི་འགོག་པ་ནི་དེ་ནི་མ་ཡིན་ཏེ་ཞེས་བྱ་བའོ། །ཉམས་སུ་མྱོང་བ་ལས་གཞན་གྱིས་དྲན་པ་དང་བྱེད་པ་པོ་ལས་གཞན་གྱིས་ལོངས་སྤྱོད་པའོ། །སོགས་པའི་སྒྲས་ནི་སྲོག་ལ་སོགས་པ་དང་། འདུས་པ་ཉིད་ལ་སོགས་
པ་ཡང་གཟུང་ངོ་། །འདི་དག་ནི་བདག་པའི་གནོད་པར་བྱེད་པ་མ་ཡིན་ནོ་ཞེ་ན། ཅིའི་ཕྱིར་ཞེ་ན། བཤད་པ་འགའི་ཡང་དྲན་པ་མེད་པའི་ཕྱིར་རོ། །གང་གིས་རྒྱུད་གཞན་ལ་དེ་མེད་པས་མེད་པར་འགྱུར་རོ་ཞེས་རྟོགས་པར་འགྱུར་བ་དྲན་པ་ནི། དྲན་པ་དང་མེད་པའི་དུས་ན་
ཡོད་པ་གཅིག་གིས་ཁྱབ་པར་ནི་དམིགས་པ་མ་ཡིན་ནོ། །མེད་པ་གཉིས་ལྷན་ཅིག་འབྱུང་བ་ཙམ་གྱིས་ནི་ཁྱབ་པ་མི་འགྲུབ་སྟེ། དངོས་པོའི་འབྲེལ་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ། །གལ་ཏེ་དྲན་པར་བྱེད་པའི་ཆར། མྱོང་བར་བྱེད་པའི་ཆ་རྗེས་སུ་ཞུགས་པ་
ཡིན་ནོ་སྙམ་ན། དེས་ན་ཞེས་གསུངས་ཏེ། ཉམས་སུ་མྱོང་བའི་ཁྱད་པར་དེས་མྱོང་བ་ལས་དྲན་པ་དྲན་པར་བྱེད་པ་འབྱུང་ངོ་། །དྲན་པ་ནི་ཉམས་སུ་མྱོང་བའི་བག་ཆགས་ཀྱིས་བསྐྱེད་པ་ཡིན་ནོ་ཞེས་བྱ་བའི་དོན་ཏོ། །བདག་ཉིད་ལ་ནི་དྲན་པ་ཡོད་པ་མ་ཡིན་ཏེ། ཉམས་སུ་
མྱོང་བར་གྱུར་པ་ཐམས་ཅད་ཀྱིས་དྲན་པ་ཡོད་པར་ཐལ་བའི་ཕྱིར་རོ། །དེས་ན་བདག་ཀྱང་ཉམས་སུ་མྱོང་བའི་བག་ཆགས་ཀྱི་དབང་གིས་དྲན་པ་ཡིན་ནོ། །ཉམས་སུ་མྱོང་བའི་བག་ཆགས་དང་ལྡན་པ་སྐད་ཅིག་སོ་སོར་འཇིག་པ་ཅན། རྒྱུ་དང་འབྲས་བུར་གྱུར་པའི་
སེམས་ལ་དྲན་པ་ཡོད་པས་ནི། དོན་གྱིས་བདག་ཡོད་པར་གོ་བ་མ་ཡིན་ནོ། །སྲོག་ལ་སོགས་པ་ཡང་མཉན་བྱ་བཞིན་དུ་ལྡོག་པ་མ་ངེས་པ་ཡིན་ཏེ། མཐུན་པའི་ཕྱོགས་མེད་པར་གྱུར་པ་ན། མི་མཐུན་པའི་ཕྱོགས་ལ་ཡོད་པའི་ཕྱིར་རོ། །དེས་ན་ངེས་པ་ལྡོག་
པ་མ་ཡིན་ཏེ། དེ་མེད་ཀྱང་མི་མཐུན་པའི་ཕྱོགས་ལ་ཡོད་པར་ཐེ་ཚོམ་མི་ལྡོག་པའི་ཕྱིར་རོ། །ཐེ་ཚོམ་དེ་ནི་མི་མཐུན་པའི་ཕྱོགས་ལ་མེད་པའི་ཁྱད་པར་ཅན་མཐུན་པའི་ཕྱོགས་ལ་ཡོད་པའི་ཕྱིར་རོ། །དེས་ན་ངེས་པ་ལྡོག་པ་ཡིན་ནོ། །མི་མཐུན་པའི་ཕྱོགས་ལ་མ་