མེད་པར་གནས་པའི་རྒྱུན་གྲུབ་པ་ཉིད་ལས་ཀྱི་འབྲས་བུ་ཡིན་ནོ་ཞེས་བྱ་བའི་དོན་ཏོ། །གང་གི་ཕྱིར་དོན་དམ་པར་སྤྱད་པ་ཞེས་བྱ་བ་ཡོད་པ་མ་ཡིན་པ་དེའི་ཕྱིར་རྣམ་པ་དེ་ལྟ་བུའི་ཞེས་བྱ་བ་ལ་སོགས་པའོ། །རྣམ་པ་དེ་ལྟ་བུའི་ཞེས་བྱ་བ་ནི་བདག་ནི་སྡུག་བསྔལ་བའི་ཞེས་བྱ་བ་ལ་སོགས་པ་
གཅིག་ཉིད་དུ་སྒྲོ་བཏགས་པའོ། །གལ་ཏེ་ཞེས་བྱ་བ་ནི་གཞན་གྱིའོ། །དེའི་ཚེ་ཞེས་ཁོང་ནས་ཕྱུང་ལ་སྐྱེ་བ་གཞན་ཞེས་བྱ་བ་དང་། དེའི་ཚེ་ཞེས་ཁོང་ནས་ཕྱུང་ལ་གནས་པར་ཡང་ཞེས་བྱ་བ་ལ་སོགས་པར་སྦྱར་རོ། །དེ་ལ་གལ་ཏེ་ཞེས་བྱ་བའི་རྩོད་པ་ནི། ལྷན་ཅིག་བྱེད་པ་ཟད་ཕྱིར་རོ། །ཞེས་
བྱ་བས་སྤངས་ལ། འོན་ཏེ་ཞེས་བྱ་བའི་རྩོད་པ་ནི། འཕངས་ལས་ལྡོག་མེད་འདོད་ཕྱིར་རོ། །ཞེས་སྤངས་པ་ཡིན་ནོ། །གལ་ཏེ་འབད་པ་མེད་པར་མི་ལྡོག་ན་འོ་ན་རྩོལ་བ་ལས་འགྱུར་རོ་སྙམ་ན། རྩོལ་བ་ཡང་ཞེས་གསུངས་སོ། །དེ་བཏང་སྙོམས་པ་ཉིད་ཅི་ལྟར་སྙམ་ན། དེ་ནི་འགལ་བ་ཡང་
ཞེས་གསུངས་སོ། །གལ་ཏེ་སེམས་ཅན་དུ་ལྟ་བ་སྤངས་ནས། ཅི་ལྟར་སེམས་ཅན་གྱི་ངོར་བརྩེ་བ་ཡིན། བརྩེ་བ་སྐྱེ་ན་ཡང་ཇི་ལྟར་བདག་ཏུ་ལྟ་བ་སྤངས་པ་ཡིན་ནོ་སྙམ་དུ་དོགས་པ་བསུ་བ་ནི། གལ་ཏེ་བརྩེ་བ་ནི་ཞེས་བྱ་བའོ། །འདིས་ནི་སེམས་ཅན་དུ་ལྟ་བ་བསྒྲུབ་པར་བྱ་བ་ལ།
བརྩེ་བ་འབྲས་བུའི་གཏན་ཚིགས་སུ་བསྟན་པ་ཡིན་ནོ། །སེམས་ཅན་དུ་ལྟ་བ་མེད་ཀྱང་བརྩེ་བ་སྐྱེས་ཏེ། དེའི་འབྲས་བུ་ནི་མ་ཡིན་ནོ་ཞེས་ལན་འདེབས་པ་ནི་སྡུག་བསྔལ་ཤེས་ལ་ཞེས་བྱ་བའོ། །གཞན་གྱི་སྡུག་བསྔལ་ཤེས་པས་ཕྱི་རོལ་རྒྱུར་ཤེས་པ་ཡིན་ནོ། །བཤད་པ་མཛད་
པས་ནི་སྲེད་པ་མེད་པར་བཤད་དོ། །དེས་ན་འགལ་མེད་པ་ནི་སྡང་བ་མེད་པའོ། །སྲེད་པ་དང་བཅས་པ་ནི་དེའི་བགེགས་འགའ་ལ་སྡང་བར་འགྱུར་རོ། །འདིས་ནི་མི་མཐུན་པའི་ཕྱོགས་མེད་པ་བརྗོད་དོ། །འདུ་བྱེད་སྔ་མ་ཞེས་བྱ་བ་ལ་སོགས་པས་ནི་ནང་གི་རྒྱུ་བརྗོད་ལ། དངོས་
ཆོས་ཞེས་བྱ་བས་ནི་འདོད་པ་དང་རྨོངས་པ་ལ་སོགས་པ་ལ་མི་ལྟོས་པར་བརྗོད་པ་ཡིན་ནོ། །དེ་སེམས་ཅན་རྗེས་འབྲེལ་ཅན་མ་ཡིན་ཞེས་བྱ་བ་ནི། སེམས་ཅན་དུ་ལྟ་བ་དང་རྗེས་སུ་འབྲེལ་བ་མ་ཡིན་པ་སྟེ། འདིས་ནི་བརྩེ་བ་ལས་རྗེས་སུ་དཔག་པར་བྱ་བ་མ་ཡིན་ནོ་ཞེས་བསྟན་པ་ཡིན་