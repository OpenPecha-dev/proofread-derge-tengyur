བསྟན་པ་མ་ཡིན་ཏེ། ཅི་ལྟར་སྒྲ་ལ་སོགས་པ་ལ་གནོད་བྱེད་སྐྱེ་བ་དེ་བཞིན་དུ་འདིར་ཡང་གནོད་བྱེད་དོ་ཞེས་བྱ་བ་ཡིན་ནོ། །གསུམ་པ་ལ་ལན་བཏབ་ན། དཔེར་ན་ཞེས་བྱ་བའོ། །སྣོད་ནི་ཆུ་སྣོད་དོ། །སྟེང་བཀག་ན་ཞེས་བྱ་བ་ནི་ཤིན་དུ་བསྡམས་ནའོ། །འདིར་ནི་རིལ་ཚགས་ལ་
སོགས་པ་ཉེ་བར་མཚོན་པའོ། །དངུལ་ཆུ་ཞེས་བྱ་བ་ལ་སོགས་པ་འཆད་པ་ནི་ཡང་ན་ཞེས་བྱ་བའོ། །དེ་ལ་རྩ་བའི་དོན་ནི་དངུལ་ཆུ་དང་གསེར་ལ་སོགས་པའམ། རྡོ་ཚན་ལ་སོགས་པ་འདྲེས་པ་ཕན་ཚུན་རིགས་མི་མཐུན་པའི་རྡུལ་ཕྲ་རབ་ཆོལ་བུར་གྱུར་པ། འབྲས་བུ་ཡན་ལག་ཅན་གྱི་རྫས་མ་བརྩམས་པ་
རྣམས་ཇི་ལྟར་སྣང་ཞེས་བྱ་བ་ཡིན་ནོ། །སྣང་བ་སྨོས་པ་ལ་སོགས་པ་ཉེ་བར་མཚོན་པའོ། །བཤད་པར་ཡང་ཐོགས་པ་ལ་སོགས་པ་ཞེས་སོགས་པའི་སྒྲས་མཐོང་བ་ཡང་གཟུང་བ་ཡིན་ནོ། །འོན་ཏེ་མ་མཐོང་བའི་དབང་གིས་དངུལ་ཆུ་དང་གསེར་ལ་སོགས་པ་ལ་ཡན་ལག་ཅན་མེད་ཀྱང་མཐོང་བ་དང་།
སྒྲིབ་པ་ལ་སོགས་པའི་འབྲས་བུར་འགྱུར་བ་ཡིན་ནོ་སྙམ་ན། འོ་ན་ནི་གོས་ལ་སོགས་པའི་ཡང་འཐད་པ་སྟེ། བྱ་རོག་དག་གིས་ཟོས་པ་ནི་མེད་དོ། །དངོས་པོ་རྣམས་ཀྱིས་ནུས་པ་ནི་སོ་སོའི་སྐྱེ་བོས་དཔག་པར་ངེས་པ་ཡང་མ་ཡིན་ནོ་ཞེས་སྟོན་པ་ནི་ཁྱད་པར་ཅན་གྱི་ཞེས་བྱ་བ་ལ་སོགས་པའོ། །གཞན་ཞེས་བྱ་བ་ནི་
འབྲས་བུ་ཡན་ལག་ཅན་ལས་སོ། །དེ་ཉིད་ཀྱི་ཕྱིར་རྒྱུ་ཁྱད་པར་ཅན་ཁྱད་པར་དུ་བྱེད་པ་ནི། ཁྱད་པར་ཅན་གྱི་འདུས་པའི་མཚན་ཉིད་ཀྱིས་ཞེས་བྱ་བའོ། །ལྕགས་ལ་སོགས་པ་ནི་ཁྱད་པར་ཅན་གྱི་སྨན་ལ་སོགས་པ་ཚོགས་པའི་མཚན་ཉིད་ཀྱི་རྒྱུ་ཁྱད་པར་ཅན་ལས་སིལ་དུར་འགྱེས་པར་དམིགས་སོ། །དེ་ཉིད་ཀྱི་
ཕྱིར་གྲགས་པ་ལ་ཞེས་བྱ་བ་ནི་སྒྲ་སྦྱར་རོ། སྨན་གྱི་ཚོགས་པ་དང་། མན་ངག་མེད་པས་ནི་སིལ་བུར་གྱེས་པ་དེ་དག་གི་འབྲས་བུ་ཉིད་དུ་དཔག་པར་ནུས་པ་མ་ཡིན་ནོ། །དེ་བཞིན་སྒྲིབ་པ་ལ་སོགས་པ་ཡང་རྡུལ་ཕྲ་རབ་ཀྱི་འབྲས་བུར་འགྱུར་རོ་ཞེས་བྱ་བར་དགོངས་པའོ། །འདི་འདྲ་བ་གྲགས་པ་ཡོད་མོད། དད་པར་
གོ་ཅི་ལྟར་བྱེད་སྙམ་ན། རྒྱུ་དང་འབྲས་བུ་ཉིད་ཞེས་གསུངས་ཏེ། ས་བོན་ལས་མྱུ་གུ་སྐྱེ་བ་ཡང་མ་མཐོང་བས་དཔག་པར་མི་ནུས་པའི་ཕྱིར་རོ། །དཔའ་སོགས་སོ་སོར་ནུས་མེད་ཀྱི། །འབྲས་བུ་རྟོགས་པ་དག་པ་ནི། །ཤེས་པ་དག་ནི་ཅི་ལྟར་ཡིན། །ཞེས་བྱ་བ་དེ་ལ་འཆད་པ་ནི་དེ་བཞིན་དུ་གཟུགས་ལ་སོགས་