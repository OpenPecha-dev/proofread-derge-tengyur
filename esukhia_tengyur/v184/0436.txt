མ་ཡིན་ནོ་ཞེས་བྱ་བར་ནི་མངོན་བར་འདུས་མ་བྱས་པའོ། །སྐྱེད་པར་བྱེད་པ་ནི། སྐྱེད་པར་བྱེད་པའི་ཞེས་བྱ་བའོ། །རྣམ་པ་ཐ་མི་དད་ཀྱང་ལྷན་ཅིག་སྐྱེས་པ་བག་ཆགས་ཙམ་ལས་བྱུང་བས་ན། རྒྱུ་ཐ་དད་པའི་ཕྱིར་ཐ་དད་པར་བརྗོད་པ་ནི་བདེ་བར་ཞེས་བྱ་བའོ། །མངོན་པར་འདུས་
བྱས་པ་ལས་ནི་དེ་ལྟར་མ་ཡིན་ཏེ། དེ་མེད་ཀྱང་བསྟན་བཅོས་མི་ཤེས་པ་རྣམས་དང་། རྒྱུན་དུ་ཞུགས་པ་ཡོད་པའི་ཕྱིར་རོ། །འོན་ཏེ་དེ་རྣམས་ལ་ཉེ་བར་བསྟན་པ་མེད་པའི་ཕྱིར་མཉམ་པ་ཉིད་དུ་མི་འགྱུར་རོ་སྙམ་ན། ང་ཞེས་མཐོང་བ་མེད་པར་ནི། །ཞེས་གསུངས་སོ། །དེ་དག་གི་
བདག་ལ་ཆགས་པ་ཉིད་བདག་ཏུ་ལྟ་བའི་རྣམ་པ་ཅན་དུ་ཉམས་སུ་མྱོང་བས་གྲུབ་པོ་ཞེས་བྱ་བའི་དོན་ཏོ། །ཆགས་པ་ཉམས་སུ་མྱོང་བ་ལ་བྱེད་པ་འབྲས་བུའི་རྟགས་ཡིན་ནོ་ཞེས་བརྗོད་པ་ནི། བདག་ལ་སྲེད་པ་མེད་པར་ཡང་ཞེས་བྱ་བའོ། །རྒྱུའི་ཁྱད་པར་བཤད་པ་ནི་ཐོག་
མ་མེད་པའི་བག་ཆགས་ཀྱི་དབང་གིས་ཞེས་བྱ་བའོ། །དེ་མ་སྤངས་པའི་ཕྱིར་ན་ཞེས་བྱ་བ་ནི་ངའོ་སྙམ་པའི་བློ་མ་སྤངས་པའི་ཕྱིར་རོ། །དེ་ལྟ་ན་ཡང་འདི་འཁོར་བ་པ་མ་ཡིན་ནོ་སྙམ་དུ་དོགས་པ་བསུ་ནས་གང་ཞིག་ཅེས་གསུངས་སོ། །སེམས་ཅན་དུ་ལྟ་བ་གང་གིས་བཅུག་པའི་བདག་
ཏུ་ཞེན་པ་དང་འབྲེལ་པ་དེ་ལ་དེ་སྐད་ཅེས་བརྗོད་དོ། །ཇི་ལྟར་སྲིད་པ་མེད་པར་འགྱུར་ཏེ། སྲིད་པ་དང་བཅས་པ་ཉིད་དོ་ཞེས་བྱ་བའི་དོན་ཏོ། །ལམ་དང་པོར་ལྷན་ཅིག་སྐྱེས་པ་མ་སྤངས་པའི་ཕྱིར་ཐར་པ་མེད་པར་སྨྲས་པ་ན་ཐར་པ་ལ་ཉོན་མོངས་པ་མེད་དོ་ཞེས་བརྗོད་པ་ཡིན་ནོ་ཞེས་བརྗོད་པ་ནི། འདིས་
ནི་ཞི་བའི་ཞེས་གསུངས་སོ། །གལ་ཏེ་བདག་མེད་པའི་སྨྲ་བ་ལྟར་ན་ཡོངས་སུ་ཚིམ་པ་མེད་པའི་ཕྱིར་ཐར་པ་གྱ་ནོམ་པར་མི་འགྱུར་ཏེ། དེས་ན་བདག་ཁས་བླངས་པ་ཁོ་ན་ལ་ཐར་བ་གྱ་ནོམ་ཡོད་པ་ཡིན་ནོ་ཞེས་དོགས་པ་བསུ་བ་ནི་གལ་ཏེ་བདག་ཅེས་བྱ་བའོ། །གལ་ཏེ་འགྱུར་ན་ཞེས་བྱ་བ་ནི་
སྐབས་ཀྱིས་ཡོངས་སུ་ཚིམ་པར་རོ། །བདག་ཁས་ལེན་པ་ཐར་པ་ཉིད་མེད་དོ་ཞེས་བརྗོད་པ་ནི། སྡུག་བསྔལ་སྐྱེ་བའི་ཞེས་བྱ་བ་སྟེ། འཁོར་བ་མི་སྐྱེ་བའིའོ། །སྡུག་བསྔལ་སྐྱེ་བའི་རྒྱུ་དེ་རྟག་པ་ལ་ག་ལས་ཡིན་ཏེ། མ་ཡིན་པ་ཁོ་ནའོ། །རིམ་དང་ཅིག་ཅར་གྱི་དོན་བྱེད་པ་འགལ་བའི་