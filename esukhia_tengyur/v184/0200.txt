ཡིན་ནོ་ཞེས་འབྲེལ་ཏོ། །དྲན་པ་ནི་ཤེས་རབ་དང་ཡིད་གཞུངས་པ་ལ་སོགས་པའི་བྱེ་བྲག་ཁོ་ན་ཡིན་ནོ་ཞེས་བྱ་བའི་དོན་ཏོ། །གལ་ཏེ་བརྩེ་བ་ལ་སོགས་པ་རྣམས་དྲན་པའི་རང་བཞིན་ཡིན་མོད། ཤེས་རབ་དང་ཡིད་གཞུངས་པ་གཉིས་གོ་ཅི་ལྟར་ཞེ་ན། ཅི་བཞིན་དྲན་པ་ཞེས་གསུངས་སོ། །ཤེས་
རབ་འཆལ་པ་ཡང་ཤེས་རབ་ཀྱི་སྐབས་སུ་བསྟན་པ་ནི་དེ་ཡང་གོམས་པའི་རྒྱུ་ཅན་ཁོ་ན་ཡིན་ནོ་ཞེས་བསྟན་པའི་དོན་དུའོ། །འོ་ན་འདི་གཉིས་ཇི་ལྟར་འཐད་སྙམ་ན། དེ་ལ་ཞེས་གསུངས་ཏེ་ཤེས་རབ་དང་ཡིད་གཞུངས་པ་ལའོ། །དབྱེ་བ་གང་ཞེ་ན། སྔོན་གྱི་ཞེས་གསུངས་སོ། །སྔོན་གྱི་འདུ་བྱེད་ཙམ་ལས་
ཞེས་བྱ་བ་ནི་སློབ་པའི་འབད་པ་ལ་མི་ལྟོས་པར་ཞེས་བྱ་བའི་དོན་ཏོ། །འདིས་ནི་སྐྱེ་བ་འདི་ལ་མ་གོམས་པའི་གཞལ་བྱ་རང་ཉིད་དཔྱོད་པ་ནི་ཤེས་རབ་ཡིན་ནོ་ཞེས་བསྟན་པ་ཡིན་ནོ། །དེ་ཉིད་ཀྱི་ཕྱིར་གཞན་གྱི་འབད་པ་ལ་སོགས་པས་སྔ་ན་མེད་པའི་གཞལ་བྱ་ངེས་པ་འགོག་པ་མ་ཡིན་ནོ། །འོན་ཀྱང་དེ་ནི་བློ་ཙམ་ཡིན་
གྱི་ཤེས་རབ་ནི་མ་ཡིན་ནོ། །རིགས་གང་གིས་ཞེས་བྱ་བ་ལ་སོགས་པ་ཚིག་རྐང་གསུམ་གྱིས་ནི་ཡིད་གཞུངས་པའི་རང་བཞིན་ཡང་བརྗོད་པ་ཡིན་ནོ། །དེ་ཞེས་ལྐོག་ཏུ་གྱུར་པ་རྗོད་པར་བྱེད་པས་ནི་སྔོན་གྱི་གོམས་པ་འཕངས་སོ། །དྲན་པའི་རྗེས་འབྲངས་པ་ཉིད་ཀྱིས་ཞེས་བྱ་བ་ནི་བདག་གིས་ནི་དེ་ལྟར་ཐོས་པ་འམ་
རྟོགས་པ་ཡིན་ནོ་ཞེས་སྒྲ་འམ་དོན་ངེས་པ་ནི་ཡིད་གཞུངས་པའོ། །ཤེས་རབ་ནི་ཤིན་ཏུ་བརྗོད་པ་རང་ཉིད་འཇིག་པར་བྱེད་པའི་རྣམ་པ་ཡིན་པའི་ཕྱིར་ཐ་དད་དོ། །དེ་ལྟར་བློའི་རང་བཞིན་ཡིན་མོད། དེ་ལྟ་ན་ཡང་འདི་ལས་སྔར་གོམས་ཅི་ལྟར་ངེས་ཏེ། དེ་མེད་ཀྱང་འབྱུང་བའི་ཕྱིར་རོ་སྙམ་དུ་དོགས་ན། གོམས་དང་
ཞེས་གསུངས་སོ། །འདི་ནི་ཤེས་རབ་འཆལ་པ་དང་། ཡིད་གཞུངས་པ་དང་། དད་པ་དང་། བརྩེ་བ་ལ་སོགས་པ་རྣམ་པ་གཉིས་ཀྱིས་ཉེ་བར་མཚོན་པ་ཡིན་ནོ། །འདི་སྐད་བརྗོད་པ་ཡིན་ཏེ། ཤེས་རབ་ལ་སོགས་པ་གོམས་པ་མེད་པར་མི་འབྱུང་བ་ཞེས་བྱ་བ་ནི་མངོན་སུམ་དང་མི་དམིགས་པ་དག་ལས་ངེས་པ་ཡིན་
ནོ། །དེས་ན་དེ་དག་གི་སྔོན་གྱི་གོམས་པ་ལ་མི་འཁྲུལ་པ་ཁོ་ནའོ། །རྣམ་པ་གཞན་གྱིས་ཀྱང་ཤེས་རབ་དང་ཡིད་གཞུངས་པ་གཉིས་ཀྱི་ཁྱད་པར་བརྗོད་པ་ནི། དེ་བཞིན་དུ་ཞེས་བྱ་བའོ། །སོ་སོ་སོ་སོར་བཟུང་བའི་དོན་རྣམས་རང་བཞིན་དེ་ཉིད་ཀྱི་དེ་བཞིན་དྲན་པ་གང་ཡིན་པ་དེ་ནི་ཡིད་གཞུངས་པ་ཡིན་པར་བརྗོད་