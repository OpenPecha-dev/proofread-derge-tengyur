དང་ལྷན་ཅིག་པའི་སྐྱེ་བ་གཞན་ཡང་ཤེས་པར་འགྱུར་རོ་ཞེས་བསྟན་པ་ཡིན་ནོ། །ད་ནི་ལས་དང་འབྲས་བུ་འབྲེལ་པ་རྟོགས་པ་ཡང་སྲིད་པར་སྟོན་པ་ནི། ལྐོག་ཏུ་གྱུར་པའི་དོན་སྐྱེ་བ་གཞན་ན་ཡོད་པའི་ཞེས་བྱ་བ་སྟེ། ཚིགས་སུ་བཅད་པ་ལ་
གནས་པའི་སྦྱིན་ལ་སོགས་ཞེས་བྱ་བ་འདི་དང་འབྲལ་ཏོ། །རྣམ་པ་འདི་ཡིས་ནི་སྐྱེ་བ་དྲན་པར་གྱུར་པ་ན་བདག་ཉིད་རང་ལ་སྦྱིན་པ་དང་ལོངས་སྤྱོད་ལ་སོགས་པའི་རྒྱུ་འབྲས་ཀྱི་དངོས་པོ་ཉམས་སུ་མྱོང་བ་ལས། གཞན་ལ་ལོངས་སྤྱོད་ལ་སོགས་པས་སྦྱིན་པ་ལས་ཇི་སྟེ་རྗེས་སུ་མི་
དཔོག་སྟེ། རྗེས་སུ་དཔོག་པ་ཁོ་ནའོ། །འབྲས་བུར་གྱུར་པ་རྗེས་སུ་དཔག་པ་སྐྱེས་པས་ཀྱང་འབྲེལ་པ་ངེས་པ་ཉིད་བསྟན་པར་བྱ་བ་ཡིན་ཏེ། དེ་ངེས་པ་མེད་པར་ནི་དེ་མི་འབྱུང་བའི་ཕྱིར་རོ། །དེ་བརྗོད་པ་ནི་དེ་ལས་ཀྱང་ནི་ཞེས་བྱ་བའོ། །ཡུལ་འདི་དང་ཞེས་བྱ་བ་ནི་ཡུལ་
ལ་སོགས་པ་ལོངས་སྤྱོད་པར་བྱ་བ་དང་ངོ་། །རྣམ་པ་ནི་མདོག་དབྱིབས་སོ། །རང་བཞིན་ནི་སྨྲ་ལུགས་ལ་སོགས་པའོ། །བྱེ་བྲག་གི་རང་བཞིན་ངེས་པར་རྟོགས་པ་ན་ཞེས་བྱ་བ་ནི་ཡུལ་དེ་ན་ཡང་རང་བཞིན་འདི་འདྲ་བ་ཡོད་པ་ཡིན་ལ་གྲོང་དེ་ན་ཡང་ཆ་འགའ་ཞིག་ན་རང་
བཞིན་འགའ་ཞིག་ལྟར་ཡིན་ནོ་ཞེས་བྱ་བར་རོ། །དེ་བཞིན་དུ་བརྩེ་བ་ཆེན་པོའི་ངང་དུ་གྱུར་པ་ལ་ནི་ཐམས་ཅད་དུ་སྐྱེས་པའི་ཕྱིར་དང་། སྐྱེ་བ་དྲན་པས་བརྒྱུད་པས་ན་རིམ་གྱིས་འཕེལ་བ་དང་འགྲིབ་པ་ངེས་པར་བཟློག་པར་དཀའོ། །སོ་སོར་ངེས་པའི་རང་བཞིན་ཐམས་ཅད་
རིག་པས་ན་ཞེས་བྱ་བ་ནི་བྱེ་བྲག་གི་ཁྱད་པར་གྱིས་ཁྱད་པར་ཅན་དུ་གྱུར་པའི་རང་བཞིན་གང་ཡིན་པ་སྟེ། རགས་པ་དང་ཕྲ་བ་དང་། ཤིན་དུ་ཕྲ་བ་དང་། ཆེས་ཤིན་དུ་ཕྲ་བ་དེའི་རང་བཞིན་ཐམས་ཅད་རིག་པའོ། །ལས་དང་འབྲས་བུ་ལ་སོགས་པ་ཞེས་བྱ་བ་ནི་སྦྱིན་པ་ལ་
སོགས་པ་ལས་ལོངས་སྤྱོད་ཆེན་པོ་འཐོབ་པ་ལ་སོགས་པ་སྟེ། སྔོན་ཡུལ་འདི་འདྲ་བར་གནས་པ་ལ་སོགས་པས་ནི་མངོན་པར་འདོད་པ་ལ་སོགས་པ་འདི་འདྲ་བར་འགྱུར་བ་ཡིན་ནོ་ཞེས་བྱ་བ་ལྟ་བུར་རོ། །བྱང་གྲོལ་གྱི་ལམ་ནི་ཚད་མས་ངེས་པར་བྱས་ཏེ་མངོན་དུ་བྱས་པ་ཡིན་