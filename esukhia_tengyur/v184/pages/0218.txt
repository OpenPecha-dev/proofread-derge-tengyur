གཞན་དུ་གདོན་ཏོ། །དཔེར་ན་གཉིད་ལོག་པའི་ལུས་གཞན་དུ་གཏོགས་པས་རྨི་ལམ་གྱི་སྡུག་བསྔལ་མྱོང་བ་བཞིན་ནོ་ཞེས་བྱ་བར་གནོད་པ་ལ་ནི་གོ་སླའོ། །སྡུག་བསྔལ་བྱང་བར་ཐལ་བའི་ལན་གྱི་དོགས་པ་བསུ་བ་ནི། བསྐྱེད་པར་བྱ་བའི་ཤིང་ཞེས་བྱ་བའོ། །གང་གིས་ས་བོན་བཏབ་པས་
ཤིང་གཞན་སྐྱེས་པ་དེ་ནི་སྐྱེད་པར་བྱེད་པའི་ཤིང་ངོ་། །མ་ཡིན་ཏེ་ཞེས་བྱ་བ་ནི་ལན་ནོ། །དོན་ནི་འདི་ཡིན་ཏེ། སེམས་དང་ལྡན་པ་དང་། སེམས་མེད་པ་རྣམས་ཀྱི་ཚུལ་ཐ་དད་པར་ཚད་མས་མཐོང་བ་ནི་བཟློག་པར་ནུས་པ་མ་ཡིན་ནོ། །དེས་ན་གལ་ཏེ་མེས་བྱས་པའི་འབྲས་བུའི་ཤིང་འདུ་བྱེད་པ་ནི་
ཤིང་སྔ་མའི་རྣམ་པར་འགྱུར་བ་བྱེད་པ་ཉིད་དུ་མ་མཐོང་བ་དེ་ལྟ་ན་ཡང་འབྲས་བུར་གྱུར་པའི་རྨི་ལམ་གྱི་ལུས་ཀྱི་རྣམ་པར་འགྱུར་བ་ནི་སྔར་བྱེད་ལུས་ཀྱི་རྣམ་པར་སྒྱུར་བྱེད་ཡིན་པར་མཐོང་བ་ཁོ་ནའོ། །དེས་ན་ཕ་མ་དག་གིས་སྡུག་བསྔལ་མྱོང་བར་འགྱུར་རོ། །དེ་ལྟར་ཡང་མ་ཡིན་ཏེ་དེས་ན་མ་ལ་གནས་པ་
ནི་སྡུག་བསྔལ་བར་མི་འགྱུར་རོ། །གང་གི་ཕྱིར་དེ་ལྟར་གཉི་ག་ལྟར་ཡང་དེ་སྡུག་བསྔལ་བ་མ་ཡིན་པ་དེས་ན་ཕ་མ་དག་གིས་སྔར་བྱས་པ། བུས་དྲན་པ་ཉིད་དུ་འགྱུར་རོ། །ཉེས་པ་གཞན་ཡང་བཤད་པ་ནི། དྲོད་གཤེར་ལས་ཞེས་བྱ་བ་ལ་སོགས་པའོ། །ཅིའི་ཕྱིར་ཞེ་ན། མ་ལ་སོགས་པ་མེད་པའི་
ཕྱིར་རོ། །བློ་ཡོད་པ་ཡང་ཡིན་ཏེ་ཞེས་ཁོང་ནས་ཕྱུང་ལ་དེའི་ཕྱིར་ཞེས་བྱ་བ་ལ་སོགས་པ་དང་སྦྱར་རོ། །དེ་ལྟ་ཡིན་དང་ཅི་འགྲུབ་སྙམ་ན། དེས་ན་མ་ལ་སོགས་པའི་ཞེས་གསུངས་སོ། །བཤད་པ་གཉིས་པ་ལ་ལྟོས་ནས་རྣམ་འགྲེལ་གྱི་དོན་ཉེ་བར་སྡུད་པ་ནི། དེ་བས་ན་ཡིད་ཀྱི་ཞེས་བྱ་བའོ། །གལ་ཏེ་ཞེས་
བྱ་བ་ནི་གཞན་གྱིའོ། །བུ་དང་འབྲེལ་པའི་ལུས་ཕའི་རྗེས་སུ་འགྲོ་བ་གང་ཡིན་པ་དེ་ལྟར་དམིགས་པའི་ཕྱིར་རོ། །དེ་ལས་ཐ་མི་དད་པ་ཞེས་བྱ་བ་ནི་འབྲས་བུའི་ལུས་ལས་ཐ་མི་དད་པའོ། །དེའི་རྗེས་སུ་འགྲོ་བ་ནི་སྔ་མ་ཙམ་གྱིས་རྗེས་སུ་འགྲོ་བ་སྒྲུབ་པ་ནི། དེ་ལྟར་ཡང་བློ་སྔ་མས་བསྐྱེད་པ་ཉིད་དོ་ཞེས་
བཤད་མ་ཐག་པ་ཁོ་ནའོ། །ཕ་མ་ལ་སོགས་པའི་ཤེས་པ་སྔ་མ་ཙམ་ནི་ལུས་ལས་ཐ་མི་དད་པར་འགྱུར་བ་ཁོ་ནའོ། །འོན་ཏེ་ཞེས་བྱ་བ་ནི་འཇིག་རྟེན་ཕ་རོལ་སྨྲ་བའི་དོགས་པ་བསུ་བའོ། །ལ་ནི་འཇིག་རྟེན་ཕ་རོལ་གྱི་ལུས་ཀྱང་ཞེས་བྱ་བ་སྟེ། ཐལ་བར་འགྱུར་བ་ཡང་ངོ་། །དེ་བཞིན་དུ་ཞེས་བྱ་བ་ཐ་