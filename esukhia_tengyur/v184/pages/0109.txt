གཉིས་སུ་མེད་པ་མངོན་སུམ་ཏུ་མ་གྱུར་པའོ། །དེ་སྲིད་དུ་ནི་ཞེས་བྱ་བ་དུས་དེ་སྲིད་གནས་པ་ལ་ལྟོས་ནས་ཐ་མ་མེད་པའི་ཐ་སྙད་དུ་འགྱུར་རོ་ཞེས་བྱ་བའི་དོན་ཏོ། །དེ་ལྟར་རྣམ་པར་རིག་པ་ཙམ་ལ་གནས་པ་ལ་མིག་ལ་སོགས་པའི་འཇིག་རྟེན་ཕ་རོལ་སྒྲུབ་པ་
འགལ་བ་མེད་དོ་ཞེས་གནས་སོ། །གལ་ཏེ་བག་ཆགས་ཀྱི་སྟོབས་ལ་བརྟེན་པས་ན་དེ་ལྟར་འགྱུར་མོད་ཕྱི་རོལ་དོན་ལ་གོ་དེ་ཅི་ལྟར་འགྱུར་ཞེ་ན། མིག་ལ་སོགས་པ་བདེན་པ་ཉིད་དམ་ཞེས་གསུངས་ཏེ། བག་ཆགས་ཀྱི་རང་བཞིན་ཉིད་མ་ཡིན་པ་ཉིད་ཡིན་ཡང་ངོ་། །ཕྱི་རོལ་གྱི་
དོན་ཡིན་པ་ཞེས་བྱ་བ་ནི་སྔོན་པོ་ལ་སོགས་པའི་ཚོགས་སོ། །ཡང་ན་མིག་ལ་སོགས་པ་རྣམ་པར་ཤེས་པའི་རང་བཞིན་དུ་བདེན་པ་ཉིད་དམ། བེམས་པོའི་རང་བཞིན་ཉིད་ཀྱི་ཕྱི་རོལ་གྱི་དོན་ཡིན་ཡང་རུང་སྟེ་ཞེས་བྱ་བ་ཡིན་ནོ། །རང་བཞིན་འདི་ཐོག་མ་མེད་པ་ཞེས་བྱ་བ་ནི་མིག་
ལ་སོགས་པ་ཡང་ནས་ཡང་འཇིག་པ་དང་། མ་མཐོང་བའི་སྟོབས་ཀྱི་དབང་པོ་ལ་སོགས་པས་ཉམས་པ་དག་ཉིད་ལས་ཡང་ནས་ཡང་ལུས་གཞན་ལ་འབྱུང་བའོ། །གཉི་ག་ལ་ཡང་སེམས་ནི་རྒྱུན་མི་འཆད་པར་གྲགས་པ་དང་མིག་ལ་སོགས་པ་རྣམས་ཀྱང་མཐའ་མེད་
པའོ་ཞེས་བྱ་བ་ནི་བསྡུས་པའི་དོན་ཏོ། །ཐོག་མ་མེད་པ་ཉིད་རྣམ་པར་གནས་པ་ནི་སྔ་མ་བཞིན་ནོ། །ཕྱི་རོལ་ལ་ནི་ནོར་བ་བདག་ཏུ་ལྟ་བ་ཡིན་ལ། བདག་མེད་པ་མངོན་དུ་བྱས་པ་ནི་མཐར་ཕྱིན་པའོ། །ཇི་སྐད་དུ་སྲོག་ཆགས་བསྐྱེད་པ་དང་། རྗེས་སུ་མཐུན་པའི་ཁྱད་པར་
ལ་སོགས་པ་ལ་དམིགས་པ་མེད། དེ་རྟོག་པ་ཙམ་དུ་ཟད་དོ་ཞེས་བརྗོད་པ་དེ་ལ་སྨྲས་པ་ནི་གལ་ཏེ་ཞེས་བྱ་བ་ལ་སོགས་པའོ། །སྲ་བ་ཉིད་ལ་སོགས་པས་ཞེས་བྱ་བས་ནི་འཇམ་པ་ཉིད་དམ་དྲི་ང་བ་ཉིད་ལ་སོགས་པ་ཅི་ལྟར་མཐོང་བའི་ཁྱད་པར་རྣམས་སྡུད་པའོ། །དྲོད་
གཤེར་ལས་སྐྱེ་བ་ཞེས་བྱ་བས་གསེབ་ནས་དྲོད་གཤེར་ལས་སྐྱེ་བ་དང་། དེའི་རྣམ་པར་འགྱུར་བ་ཤིང་ལ་སོགས་པ་ནས་སོ། །མངལ་ནས་སྐྱེས་པ་དང་། དྲོད་གཤེར་ལས་སྐྱེས་པ་ཡང་སའི་རྣམ་པར་འགྱུར་བ་ཉིད་མངལ་དུ་སྐྱེ་བ་ཡིན་ནོ། །རྫུས་ཏེ་སྐྱེ་བ་ལ་ནི་རེ་ཞིག་