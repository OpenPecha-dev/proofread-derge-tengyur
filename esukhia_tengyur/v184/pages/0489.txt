པས་མིན་ཞེས་བྱ་བར་བསམས་ནས། འོན་ཀྱང་ཞེས་བྱ་བའོ། །བདག་གི་བའི་བློ་ཡོན་ཏན་མཐོང་བ་ལས་བྱུང་བ་ནི། སྡུག་བསྔལ་བསྒོམས་པས་བསྐྱེད་པའི་ཉེས་པ་མཐོང་བས་མེད་པར་འགྱུར་རོ་ཞེས་དོགས་པ་བསུ་བ་ནི། དེ་ལྟ་ན་ནི་ཞེས་བྱ་བའོ། །ཞེན་པ་བཞིན་དུ་
བདག་གི་བློའི་རྒྱུ་ཡང་ཡོན་ཏན་མཐོང་བ་མ་ཡིན་ནོ་ཞེས་ལན་འདེབས་པ་ནི། དེ་ཉིད་ཕྱིར་ན་ཞེས་བྱ་བའོ། །སྐྱོན་ལྡན་ལ་ཡང་ཡོད་ཕྱིར་དང་། །ཞེས་བྱ་བ་ལ་སོགས་པའི་ཕྱིར་རོ། །བདག་གི་བའི་བློ་དེ་ཡང་ཡོན་ཏན་མ་ཡིན་པ་མཐོང་བ་ཉེས་པ་མཐོང་བས་སྤོང་བ་མ་ཡིན་ནོ། །བདག་མེད་
པ་མཐོང་བ་ཁོ་ནས་སྤོང་བ་ཡིན་ནོ་ཞེས་བྱ་བའི་དོན་ཏོ། །དེ་ཉིད་ཕྱིར་ཞེས་བྱ་བ་རྣམ་པར་འགྲེལ་པ་ནི་ཉེས་པ་དང་ལྡན་པ་ཞེས་བྱ་བའོ། །ལྷག་མ་ནི་གསལ་བའི་ཕྱིར་རྣམ་པར་མ་བཀྲལ་ཏོ། །ཕྱིར་ལ་ཡོན་ཏན་མཐོང་བ་ཉིད་བདག་གི་བའི་བློ་དང་ཞེན་པ་དག་ལས་སྐྱེ་བ་ཡིན་ནོ་ཞེས་བརྗོད་པ་ནི་གཞན་
ཡང་ཞེས་བྱ་བའོ། །ཞེན་པའི་རྒྱུ་ནི་བདག་གི་བར་འཛིན་པ་ཡིན་ལ་དེ་དང་འགལ་བ་མེད་པ་སྡུག་བསྔལ་བསྒོམ་པ་བསྒྲུབས་བས་ནི་དེའི་འབྲས་བུ་ཞེན་པ་ལ་མི་གནོད་དོ་ཞེས་མཇུག་སྡུད་པ་ནི་དེས་ན་ཞེས་བྱ་བའོ། །གལ་ཏེ་ཞེས་བྱ་བ་ནི་འཆད་པའོ། །དེ་ནི་ཉེས་པ་མཐོང་བའོ། །མི་རྙེད་
པ་ཅིའི་ཕྱིར་སྙམ་ན། གང་གི་ཕྱིར་ཞེས་བྱ་བའོ། །ཉེས་པ་མཐོང་བ་དང་འགལ་བ་ཡོན་ཏན་མཐོང་བ་ཡིན་ནོ་ཞེས་བྱ་བའི་དོན་ཏོ། །གལ་ཏེ་ཞེས་བྱ་བ་ནི་དོགས་པ་བསུ་བའོ། །མ་ཡིན་ཏེ་ཞེས་བྱ་བ་ལན་ནོ། །འོ་ན་ཅི་ལྟར་བདག་ཏུ་ལྟ་བ་ཅན་རྣམས་ཀྱི་ཞེན་པའི་གནོད་པ་ཅི་ལྟར་འགྱུར་སྙམ་ན།
དེ་ནི་ཞེས་བྱ་བའོ། །དེ་ལྟར་གྱུར་ན་ཅི་སྐྱོན་སྙམ་ན། དེ་ལྟ་ན་ཡང་ཞེས་གསུངས་སོ། །ཞེན་པས་ཞེན་པ་གཞན་ལ་གནོད་པར་གྱུར་པ་ནའོ། །དེ་ལྟར་ཡིན་ཞེས་བྱ་བ་ནི་ཉེས་པ་མཐོང་བ་གཅོད་བྱེད་ཡིན་ནའོ། །ཉེས་པ་མཐོང་བ་འདིའི་ནི་གནོད་བྱེད་དེ་ཉིད་དེ། བཟློག་པར་བྱ་བའི་ཞེན་པས་བསྐྱེད་
པ་ཉིད་ཟློག་པར་བྱེད་པའི་ཞེན་པ་ལ་ཡིན་ནོ། །དེ་ལས་ཅིར་འགྱུར་སྙམ་ན། སྤྲོས་པ་ཡིན་ནོ། །ཉེས་པ་མཐོང་བ་ཞེས་འབྲེལ་ཏོ། །ཡོན་ཏན་མཐོང་ན་ཡང་ག་ལ་ཡོད་སྙམ་དུ་དོགས་པའོ། །འོན་ཏེ་ཡུལ་སྔ་མ་ལ་བྱུང་བ་ལྡོག་གོ། །སྐྱོན་གྱི་རྒྱུ་ནི་མ་ཡིན་ནོ་སྙམ་ན། མ་ཡིས་ཞེས་