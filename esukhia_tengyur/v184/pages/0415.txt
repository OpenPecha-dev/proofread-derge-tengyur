ཀྱིས་རྒྱུ་མེད་པའི་ཕྱིར་ཏེ། དཔེར་ན་ཆོས་ཀྱི་དབྱིངས་རྟག་ཏུ་ཡོད་པ་དེ་བཞིན་དུ་སྡུག་བསྔལ་ཡང་འགྱུར་རོ་ཞེས་བརྗོད་པ་ནི། རང་རིག་པས་ནི་རྟོགས་བྱ་བ། །ཞེས་བྱ་བའོ། །རང་རིག་པས་ཞེས་བྱ་བས་ནི་ཚད་མ་བརྗོད་དོ། །དེས་ན་ཞེས་པ་ནི་སྟོང་པ་ལ་
དམིགས་པ་རྣམ་པར་རྟོག་པ་མེད་པ་ཡིན་ཏེ། རྨི་ལམ་བཞིན་ནོ། །རང་གི་ངོ་བོ་ནི་རྨི་ལམ་ན་ཡང་ཚད་མ་ཅན་ཡིན་པའི་ཕྱིར་རོ། །གཟུང་བ་དང་འཛིན་པ་དང་བྲལ་བའི་མཚན་ཉིད་ཆོས་ཀྱི་དབྱིངས་ཀྱི་རང་བཞིན་ཡང་དེས་རྟོགས་པར་བྱ་བ་ཡིན་ནོ། །དེ་ཡང་མ་ངེས་པ་ཉིད་ཀྱིས་རྒྱུ་མེད་
པ་ཅན་དང་བྱུང་བ་འབྱུང་བར་འགྱུར་བ་དང་། ད་ལྟར་བའི་དུས་ཁྱབ་པས་ན་རྟག་ཏུ་ཡོད་པ་ཡིན་ནོ། །དེ་ཉིད་ཀྱིས་རེས་འགའ་བ་མ་ཡིན་པ་ཡིན་ནོ། །ཅི་ལྟར་མི་རྟག་པ་ཉིད་རྒྱུ་ངེས་པ་མེད་པས་རྒྱུ་མེད་པ་ཅན་ཡིན་པ་དང་རེས་འགའ་བ་མ་ཡིན་པ་བཞིན་ནོ། །མེད་པར་འགྱུར་ཞེས་བྱ་བ་ནི་འཆད་
པ་ནི་མོ་གཤམ་བུ་སོགས་ཞེས་བྱ་བའོ། །གལ་ཏེ་རེས་འགའ་བ་ཉིད་ཀྱིས་སྡུག་བསྔལ་ལ་རྒྱུ་ཡོད་མོད་དེ་ནི་འབྱུང་བ་ཆེན་པོའི་བདག་ཉིད་ཁོ་ན་ཡིན་གྱི། མ་རིག་པ་དང་སྲེད་པ་དང་ལས་ལ་སོགས་པའི་རང་བཞིན་ནམ། དབང་ཕྱུག་ལ་སོགས་པའི་རང་བཞིན་ནི་མ་ཡིན་ནོ། །འབྱུང་བ་
ཆེན་པོ་རྒྱུ་ཡིན་པ་ཉིད་ན། འཇིག་རྟེན་ཕ་རོལ་གྲུབ་པ་བཀག་པ་ཡང་མ་ཡིན་ཏེ། སྲེད་པ་དང་པོའི་སེམས་འདུ་བྱེད་ཀྱི་རྗེས་སུ་བྱེད་པ་ཉིད་ཀྱིས་སེམས་གཞན་གོ་བར་བྱེད་པ་ཡིན་པའི་ཕྱིར་སེམས་ཀྱི་རང་བཞིན་གྱི་འཇིག་རྟེན་གཞན་གྲུབ་ཀྱང་བདེ་བ་དང་སྡུག་བསྔལ་ལ་སོགས་པའི་རང་
བཞིན་གྱི་གནས་སྐབས་རྣམས་འབྱུང་བ་ཆེན་པོ་ཙམ་གྱི་རྒྱུ་ཙམ་དུ་གྲུབ་པས་ན། ལས་ལ་སོགས་པའི་སེམས་པའི་རྒྱུ་ཅན་དུ་མི་འགྲུབ་པོ་ཞེས་རྩོད་པར་བྱེད་པ་ནི་ཇི་ལྟར་ཞེས་བྱ་བ་ལ་སོགས་པའོ། །དཔེར་ན་ཆོས་ཅན་སྐྱེད་པར་བྱེད་པའི་འབྱུང་བ་ཙམ་ལས་སྐྱེས་པའི་ཕྱིར་སེམས་དང་ལྡན་པའི་
རྒྱུ་མེད་པ་དེ་བཞིན་དུ་སྲིད་པའི་ཕྱིར་རང་བཞིན་འཇིག་རྟེན་གཞན་ན་ཡོད་པའི་སེམས་ཅན་གྱི་བདེ་བ་དང་སྡུག་བསྔལ་ལ་སོགས་པའི་ཁྱད་པར་དུ་རྟོགས་པ་འདི་དག་ཀྱང་རྒྱུ་མེད་འགྱུར་ཏེ། སེམས་པ་དང་ལྡན་པའི་རྒྱུ་ཡོད་པ་མ་ཡིན་པར་འགྱུར་རོ་ཞེས་ནི་ཁ་ཅིག་སྟེ། རྒྱུ་མེད་པར་