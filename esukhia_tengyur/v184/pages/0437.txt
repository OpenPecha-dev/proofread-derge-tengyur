ཕྱིར་རོ། །དེ་བཞིན་དུ་སྡུག་བསྔལ་མི་སྐྱེ་བའི་རྒྱུ་ཉིད་ཀྱང་རྟག་པ་ལ་ཡོད་དེ་དེ་མེད་པ་ཁོ་ནའོ། །འདི་ལྟར་བཅིངས་པ་དང་ཐར་པ་བདག་འབྲེལ་པ་ནི་རྒྱུ་ཉིད་ཡིན་ན་དེ་ཡང་རྟག་པ་ལ་སྲིད་པ་མ་ཡིན་ནོ། །དེ་ཉིད་དང་གཞན་ཉིད་ཀྱི་ཕྱོགས་དག་ལ་ཁྱད་པར་མེད་
པ་འདུག་པ་དང་ལྡན་པ་ཡང་མེད་པ་ཁོ་ནའོ་ཞེས་བྱ་བའི་དོན་ཏོ། །དེའི་ཚེ་ཞེས་བྱ་བ་ནི་རྟག་པ་དང་ཁྱབ་པའི་ཚེའོ། །དོན་འདི་ཡིན་ཏེ། ཇི་ལྟར་ཁྱབ་པ་དང་རྟག་པའི་རང་བཞིན་ཉིད་ཀྱིས་ན་ནམ་མཁའ་ལ་རྗེས་སུ་འགྲོ་བ་དང་ལྡོག་པ་མེད་པའི་ཕྱིར་འགར་ཡང་ནུས་པ་མེད་
པ་དེ་བཞིན་དུ་བདག་ཀྱང་འགྱུར་ཏེ་དེའི་རང་བཞིན་ཡིན་པས་སོ་ཞེས་བྱ་བའོ། །གཞན་ཡང་བདག་ནི་རང་དབང་དང་ནུས་པ་ཡིན་ན་དེའི་ཚེ་ཇི་ལྟར་བདག་ལ་སྡུག་བསྔལ་བ་སྐྱེད་ནུས་ཀྱང་རང་དབང་མེད་པའི་ཕྱིར་མི་སྐྱེད་པ་ཡིན་ནོ། །དེ་བཞིན་དུ་རང་
དབང་ཡོད་ཀྱང་ནུས་པ་མེད་པའི་ཕྱིར་སྐྱེད་པ་མ་ཡིན་ནོ་ཞེས་རྟོགས་པར་བྱ་བའོ། །ཇི་ལྟར་མི་སྐྱེད་སྙམ་ན། རང་གསད་པར་ཞེས་གསུངས་སོ། །རྟོག་པ་དང་ལྡན་པ་ཡང་རྨོངས་པའི་དབང་གིས་བྱེད་དོ་ཞེ་ན། འོན་ཏེ་འདི་ཞེས་གསུངས་སོ། །བདག་ཤེས་པ་ཤེས་པ་
དེ་ཁོ་ནའི་ཤེས་པ་གལ་ཏེ་རྨོངས་པའི་དུས་ན་མེད་ན་མ་དམིགས་པ་མེད་པར་སྒྲུབ་པར་བྱེད་པ་ཡིན་ནོ་ཞེས་བརྗོད་པ་ནི། དེའི་ཚེ་བདག་ཉིད་ཅེས་བྱ་བའོ། །དེའི་རང་བཞིན་ཞེས་བྱ་བ་ནི་རྨོངས་པའི་རང་བཞིན་ཉིད་དོ། །གཞན་དུ་ཞེས་བྱ་བ་ནི་མ་རྨོངས་པའི་རང་བཞིན་ཉིད་དོ། །རྨོངས་
པས་སྡུག་བསྔལ་བ་ནི་མ་ཡིན་ཏེ། འོན་ཀྱང་ལས་ཀྱིས་ཡིན་ནོ་སྙམ་དུ་དོགས་པ་བསུ་བ་ནི་འོན་ཏེ་ཞེས་བྱ་བའོ། །དེ་ལྟ་ན་ཡང་ཞེས་བྱ་བ་ནི་ལན་ནོ། །རྟག་པ་དང་ཁྱབ་པའི་སྡུག་བསྔལ་གང་ཡིན་པ་དེ་སྐྱེད་པ་ལ་ནི། ཆོས་མ་ཡིན་པ་ལ་སོགས་པའི་རྒྱུ་ནི་འགའ་ཡང་མེད་དོ། །འདི་ལྟར་
ཆོས་མ་ཡིན་པས། བདག་སྡུག་བསྔལ་གྱི་རང་བཞིན་ནམ། གཞན་ལ་བསྐྱེད་པའི་སྡུག་བསྔལ་ཐ་མི་དད་པའམ་ཐ་དད་པ་ཞིག་ཏུ་འགྱུར། དེ་ལ་ཕྱོགས་དང་པོ་སུན་འབྱིན་པ་ནི་གལ་ཏེ་ང་དེ་དེའི་ཚེ་ཞེས་བྱ་བའོ། །ཆོས་མ་ཡིན་པས་སྐྱེད་པའི་སྡུག་བསྔལ་གྱིས་བདག་སྡུག་བསྔལ་གྱི་རང་བཞིན་ཅན་