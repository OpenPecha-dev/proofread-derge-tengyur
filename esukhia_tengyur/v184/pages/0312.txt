བསྔལ་བ་གང་ཡིན་པ་དེར་ཇི་ལྟར་མི་འགྱུར། དེ་མེད་པའི་ཕྱིར་ན་བདག་དང་བདག་ཏུ་འཛིན་པའི་སྒོ་ཅན་གྱི་སྡུག་བསྔལ་གང་ཡིན་པ་ཉིད་མེད་པར་འགྱུར་མོད་སྙམ་དུ་བསམས་པའོ། །གོམས་པ་ལས་སྐྱེས་པའི་དྲན་པ་གསལ་བ་གང་ལ་ཡོད་པ་སྟེ། རྗེས་སུ་སྒྲུབ་པར་
བྱེད་པའི་སེམས་ཀྱི་རྒྱུན་དེའི་ཡིན་ནོ། །འདི་ནི་བདག་མེད་པར་གོམས་པ་འཕེལ་བར་གྱུར་པའི་གནས་སྐབས་ན་ཡིན་ནོ། །གནོད་པ་ཅི་ཞིག་ཡོད་ཅེས་བྱ་བ་ནི་མེད་པ་ཁོ་ནའོ་ཞེས་བྱ་བའི་དོན་ཏོ། །འདི་ཉིད་སྒྲུབ་པར་བྱེད་པ་ནི་མཚམས་སྦྱོར་བ་ཞེས་བྱ་བའོ། །དེ་ཉིད་ནི་ངའོ་
ཞེས་མཚམས་སྦྱོར་བ་ཡང་ཡིན་ལ། ཀུན་དུ་འཛིན་པ་ཞེས་བྱ་བ་མངོན་པར་དགའ་བ་ཡང་ཡིན་ནོ་ཡང་མཚམས་སྦྱོར་བར་ཡོད་ན་ཀུན་དུ་འཛིན་པ་གང་ཡིན་པའོ། །དེ་མེད་པར་ནི་གདུང་བར་འགྱུར་བ་མ་ཡིན་ནོ། །འདི་སྙམ་དུ་སྡུག་བསྔལ་བར་མི་འགྱུར་མོད། དེ་གོ་ཇི་ལྟར་
བཟློག་སྙམ་ན། གང་ལ་ཞེས་སྨོས་སོ། །གང་ལ་ཞེས་མངོན་པར་དགའ་བའི་རྒྱུ་ཞེས་བྱ་བ་ནི་མངོན་པར་དགའ་བའི་ཡུལ་ལོ། །གལ་ཏེ་དེ་ལྟ་ཡིན་མོད། དེ་ལྟ་ན་ཡང་རྩོད་པ་ཇི་ལྟར་སྤངས་པར་སྙམ་ན། ཐ་མལ་བར་གོམས་པར་བྱས་པ་ནི་ཞེས་སྨོས་སོ། །དེ་གོམས་
ན་དེ་ཉིད་ལ་མངོན་པར་དགའ་བའི་ཕྱིར་བདེ་བ་དང་སྡུག་བསྔལ་དག་ཡོད་པ་མ་ཡིན་ནོ། །གལ་ཏེ་ཚུལ་འདི་ཉན་ཐོས་དང་རང་སངས་རྒྱས་དང་ཐུན་མོང་མ་ཡིན་ནམ། དེས་ན་བཅོམ་ལྡན་འདས་ལ་ཁྱད་པར་དུ་འཕགས་པ་ཅི་ཡོད་སྙམ་དུ་དོགས་པ་བསུ་ནས། ཤིན་དུ་ཞེས་གསུངས་
སོ། །ལུས་དང་ལོངས་སྤྱོད་དག་གི་གནོད་པར་བྱེད་པ་ཡོད་ཀྱང་གདུང་བར་མི་འགྱུར་རོ་ཞེས་སྦྱར་རོ། །གང་གི་ཚེ་ཞེ་ན། ཤིན་དུ་སེམས་ཅན་དུ་ལྟ་བ་ལོག་པའི་དུས་ནའོ། །བག་ཆགས་དང་བཅས་པའི་བདག་ཏུ་ལྟ་བ་ལོག་པའི་ཕྱིར་བཏང་སྙོམས་པ་གང་ཡིན་པ་དེ་དག་ལ་ཡང་། ལུས་
དང་གཞན་ལ་ཤིན་དུ་གནོད་པར་བྱེད་པ་ཡོད་ཀྱང་རུང་བར་མི་འགྱུར་བ་ཉིད་དོ། །དེ་པ་ཞེས་བྱ་བ་ལ་དེ་ཞེས་བྱ་བ་ནི་ཤིན་དུ་སེམས་ཅན་དུ་ལྟ་བ་ལོག་པའོ། །བཤད་པའི་རྒྱུ་བསྟན་པའི་སྒོ་ནས་སྨྲས་པའོ། །སྐབས་ཀྱིས་འཆད་པར་འགྱུར་བའི་བཅོམ་ལྡན་འདས་ཀྱི་དབང་དུ་བྱས་