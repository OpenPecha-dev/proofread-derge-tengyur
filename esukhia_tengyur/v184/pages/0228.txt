དགོས་པ་དང་མི་ནུས་པས་ནི་སྨན་པ་ཡང་མི་ནུས་པ་དང་མི་ནུས་པར་འགྱུར་ཏེ། རིགས་མཚུངས་པའི་ཕྱིར་རོ་ཞེས་བྱ་བའི་དོན་ཏོ། །དེ་ལྟ་ཡང་མ་ཡིན་ཏེ། དེ་ནས་རྩོད་པ་འདིས་ནི་དབང་ཕྱུག་ལ་ཡང་གླགས་མི་རྙེད་དོ་ཞེས་བྱ་བར་བསམས་པའོ། །ཉེས་པ་འདི་ནི་མེད་དོ་ཞེས་བྱ་བ་ནི་གྲུབ་པའི་
མཐའ་སྨྲ་བའིའོ། །གང་དུ་སྨན་པའི་དཔྱད་མེད་ཀྱང་ནད་མེད་པ་གྲུབ་པར་བྱེད་པའི་ལས་ཡོད་པ་འགའ་ཞིག་ཏུ་ནི་སྨན་དོན་མེད་པ་དང་། གང་དུ་སྨན་པའི་དཔྱད་ཡོད་ཀྱང་ནད་མེད་པ་སྒྲུབ་པར་བྱེད་པའི་ལས་མེད་པ་འགའ་ཞིག་ལ་གང་ཡིན་པ་དེས་ནི་ནུས་པ་མེད་པ་ཡིན་ནོ། །གང་ཞིག་ཏུ་སྨན་
པའི་དཔྱད་དང་ལྷན་ཅིག་པ་ཉིད་དུ་གྱུར་པ་ནད་མེད་པ་སྒྲུབ་པར་བྱེད་པའི་ལས་ཡོད་པ་དེར་ནི་སྨན་པ་མི་ནུས་པ་དང་མི་དགོས་པ་མ་ཡིན་ནོ། །ལས་ཀྱི་སྟོབས་མ་ངེས་པས་ནི་དེའི་སྨན་དཔྱད་ཐམས་ཅད་དུ་འཇུག་པ་ཡིན་ནོ། །དེ་བཞིན་ཞེས་བྱ་བ་ནི་སྨན་པ་བཞིན་ནོ། །དེ་ཉིད་ཅེས་བྱ་བ་
ནི་འགའ་ཞིག་ཏུ་འདོད་པའི་མི་ནུས་པ་དང་མི་དགོས་པ་ཉིད་དོ། །དེ་ལྟར་ན་ཞེས་བྱ་བ་ནི་སྨན་པ་བཞིན་དུ་འགའ་ཞིག་ཏུ་དོན་མེད་པ་ཡིན་ན་དབང་ཕྱུག་ཏུ་འདོད་པ་དེ་ཅི་སྐད་བཤད་པའི་ཡོན་ཏན་དང་ལྡན་པའི་དབང་ཕྱུག་མ་ཡིན་ནོ། །ཅིའི་ཕྱིར་ཞེ་ན། དབང་ཕྱུག་གིས་འགའ་
ཞིག་ནི་ཞེས་པ་གསུངས་སོ། །འོན་ཀྱང་འཁོར་བ་ལ་མཐའ་དག་བསྐུལ་ལོ་སྙམ་དུ་དགོངས་པའོ། །དེ་སྐད་དུ་ཡང་སྐྱེ་བོ་པ་འདི་ཤེས་པ་ཡོད་མིན་ལ། ང་ཞེས་བྱ་བ་ལ་སོགས་པའོ། །འཁོར་བ་པའི་སྒྲས་ནི་འདི་སྐད་བརྗོད་པ་ཡིན་ཏེ། ཐར་པ་ལྟ་ཞོག་སྟེ། འཁོར་བ་པ་ལ་ཡང་ཐམས་ཅད་ནི་མི་
བསྐུལ་ལོ་ཞེས་བྱ་བའོ། །འོན་ཏེ་ཞེས་བྱ་བ་ནི། ཡང་གི་སྒྲས་ནི་འདོད་པ་འབའ་ཞིག་གིས་མ་ཡིན་པ་དེས་ན་གལ་ཏེ་ཡང་ཐམས་ཅད་མི་བསྐུལ་པ་དེ་ལྟ་ན་ཡང་འདི་ཉིད་ནི་དབང་ཕྱུག་ཡིན་ནོ་སྙམ་ན། ལན་དུ་དེ་ལྟ་ཡིན་ན་ཞེས་བྱ་བའོ། །སྐྱེ་བ་པོ་བསྙེན་པ་ཡང་བདེ་འགྲོ་ཐོབ་ལ། ཉེ་བར་མཁོ་
བ་ཡིན་ནོ་ཞེས་འབྲེལ་ཏོ། །དེས་ན་བསྐོ་བ་པོ་ཡང་དབང་ཕྱུག་དུ་ཐལ་ལོ་སྙམ་དུ་དགོངས་པའོ། །སྐྱེ་བ་པོ་ནི་སྟེར་མཁན་ཏེ་སྟེར་མཁན་ཡང་ལོན་གནས་རྣམས་བདེ་བར་འདོད་བས་སོ། །ཉེ་བར་ལོངས་སྤྱོད་པ་ལ་སོགས་པ་བྱིན་པས་བདེ་འགྲོའི་རྒྱུར་འགྱུར་ཏེ། བདེ་བའི་གནས་སྐབས་ཁྱད་པར་ཅན་ཉིད་བདེ་འགྲོ་ཡིན་པའི་ཕྱིར་རོ། །