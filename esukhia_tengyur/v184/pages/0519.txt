པ་ཡིན་ནོ། །གལ་ཏེ་འདི་སྐྱོབ་པ་ཡིན་ན་དེ་ལས་སུ་དཔག་པར་འགྱུར་བ་བཞིན། འོན་ཀྱང་དེ་མེད་པར་ཡང་དེ་སྟོན་པར་འཐད་པ་ཡིན་ཏེ། རྗེས་སུ་དཔག་པས་མཐོང་བ་མི་སྟོན་པ་མ་ཡིན་ནོ། །དེས་ན་དེ་ལས་བསྟན་པར་མཁྱེན་པ་ལ་སོགས་པ་སུ་ཉིད་ཡིན་སྙམ་དུ་དོགས་ནས། རྗེས་
སུ་དཔག་པ་ལས་ནི་ཞེས་གསུངས་ཏེ། འོན་ཀྱང་མངོན་སུམ་ཁོ་ན་ལས་ཡིན་ནོ་ཞེས་བྱ་བའི་དོན་ཏོ། །འདི་གང་ལས་སྙམ་ན། གཞན་ལ་ནི་ཞེས་གསུངས་ཏེ། དེ་ལྟ་བུར་གྱུར་པ་ཞེས་བྱ་བ་ནི་ཚད་མས་འཐད་པའོ། །དེ་ཁོ་ན་ཉིད་མཁྱེན་པ་ལ་སོགས་པ་མངོན་སུམ་ཉིད་ཡིན་ཡང་བདེན་པ་
བཞི་སྟོན་པའི་རང་བཞིན་སྐྱོབ་པའི་རྟགས་ཀྱི་ཁྱད་པར་ལས་ཤེས་པ་ཡིན་ནོ། །སྡུག་བསྔལ་ལ་ཆོས་ཤེས་པ་ནི་རང་བཞིན་ཤེས་པ་ཡིན། དེ་ཤེས་པ་མཐོང་བར་བྱ་བ་རྣམ་པར་གྲོལ་བའི་ཤེས་པ་ནི་ཆོས་ཤེས་པའི་བཟོད་པ་དང་། དེ་དག་བསྒྲུབ་པར་བྱ་བ་དང་། སྒྲུབ་པར་བྱེད་པའི་དངོས་པོར་
ཤེས་པ་ནི་རྗེས་སུ་བྱེད་པ་ཡིན་པ་དང་། དེ་ཡང་བདག་ལ་ཡོད་དོ་ཞེས་བྱ་བ་ཤེས་པ་ནི་རྗེས་སུ་ཤེས་པའི་བཟོད་པ་ཡིན་ནོ་ཞེས་བྱ་བ་ལ་སོགས་པ་མཐོང་བ་དང་བསྒོམ་པའི་ལམ་གྱི་འབྲས་བུ་སྣ་ཚོགས་པ་ཅན་འདོགས་པ་མེད་པར་སྟོན་པ་ནི་ཁྱད་པར་རྣམས་མངོན་སུམ་དུ་མཛད་པ་མེད་པར་རྗེས་སུ་དཔག་པ་
ཙམ་ལས་འགྱུར་བ་མ་ཡིན་ནོ་ཞེས་གསུངས་སོ་ནི། རྗེས་སུ་དཔག་པས་ཞེས་བྱ་བའོ། །འོན་ཏེ་ཞེས་བྱ་བའི་རྩོད་པ་ལ་ཡང་ལན་དེ་ཉིད་གསུངས་པ་ནི། དེ་ལྟ་ཡིན་ན་གཞན་དག་ཀྱང་ཞེས་བྱ་བའོ། །ཅིའི་ཕྱིར་སྙམ་ན་རྗེས་སུ་དཔག་པ་འགའ་ཞིག་ལ་ནི་ཞེས་གསུངས་སོ། །འོན་ཏེ་
རྗེས་སུ་དཔག་པ་ལ་གསལ་བ་དང་མི་གསལ་བས་བྱས་པའི་རྣམ་པར་དབྱེ་བ་ཡོད་པ་དེས་ན། འགའ་ཞིག་ལ་རྗེས་སུ་དཔག་པ་ཡིན་ནོ་སྙམ་ན། གཅིག་ལ་ཡང་ཞེས་གསུངས་སོ། །དེས་ན་ཞེས་བྱ་བ་ནི་སྐྱོབ་པ་ཉིད་རྗེས་སུ་དཔག་པས་བསྐྱེད་པ་མ་ཡིན་པའོ། །དེ་ཡང་ཞེས་བྱ་བ་ནི་བཅོམ་
ལྡན་འདས་ཀྱང་ངོ་། །འདི་ལ་ལན་བདག་ཅག་གིས་ནི་ཞེས་པའོ། །གལ་ཏེ་ཅི་ལྟར་གཞན་མུ་སྟེགས་པ་རྣམས་བཞིན་དུ་འཁྲུལ་པས་སྟོན་པ་ལས་སྲིད་པ་མ་ཡིན་ནམ་སྙམ་དུ་དོགས་པ་བསུ་བ་ནི། འོན་ཏེ་འཁྲུལ་པ་ལས་ཀྱང་ཞེས་བྱ་བའོ། །རྟག་པར་ཉེས་པ་བཞིན་དུ་སྐད་ཅིག་མ་ལ་