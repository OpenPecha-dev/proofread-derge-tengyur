བསྲེག་བྱ་སྲེག་ན། དེའི་ཚེ་ནམ་མཁས་ཀྱང་སྲེག་པར་འགྱུར་རོ། །འོན་ཏེ་རང་བཞིན་སོ་སོར་ངེས་པའི་ཕྱིར་མེ་ཁོ་ནས་སྲེག་གི། ནམ་མཁས་མ་ཡིན་ན་དེའི་ཚེ་ཡོན་ཏན་ཐམས་ཅད་ག་ལ་ཡོད་པའི་རྒྱུ་དེ་དང་བྲལ་ཡང་དབང་ཕྱུག་ཡོན་ཏན་དང་ལྡན་བས་ན་དེ་འདྲ་བའི་
ནུས་པ་དང་ལྡན་པ་ཡིན་ནོ་ཞེས་བྱ་བའོ། །མི་མཚུངས་ཏེ་ཞེས་བྱ་བ་ནི་ལན་ནོ། །གཞན་ནི་ཞེས་བྱ་བ་ནི་དབང་ཕྱུག་གོ། །གཏན་ཚིགས་དེས་ན་རང་བཞིན་ཁོ་ནས་དབང་ཕྱུག་ནི་ནུས་པ་མཚུངས་པ་མེད་པ་དང་ལྡན་ནོ་ཞེས་བྱ་བ་འདི་ལན་མ་ཡིན་ནོ། །དེ་ལྟ་མ་ཡིན་ན་ཞེས་བྱ་བ་ནི་གལ་ཏེ་ལན་འདི་ཡིན་
ནའོ། །དེའི་ཚེ་བདག་ཉིད་མངོན་འདོད་ཅེས་བྱ་བ་ལ་སོགས་པ་གོ་སླའོ། །དངོས་པོ་རང་བཞིན་ཉིད་བརྗོད་དོ་ཞེས་བྱ་བའི་རྣམ་པ་དེ་ལྟས་གཞན་གྱིས་བརྗོད་པའི་རྣམ་པ་བསལ་བས་ཐམས་ཅད་རྒྱལ་བ་ཐོབ་པར་འགྱུར་རོ་ཞེས་བྱ་བའི་དོན་ཏོ། །འགའ་ཞིག་ཏུ་ལན་བརྗོད་པས་ཞེས་འདོན་པ་དེར་ཡང་དེ་ལྟར་
ཞེས་བྱ་བ་རྣམ་པ་འདིས་གལ་ཏེ་རྩོད་པའི་རྣམ་པ་དེ་འདྲ་བའི་ལན་ཐེབས་ན་དེའི་ཐམས་ཅད་རྒྱལ་བར་འགྱུར་རོ་ཞེས་བྱ་བའི་དོན་ཏོ། །དེའི་ཕྱིར་ཞེས་བྱ་བ་ནི་མཇུག་སྡུད་པའོ། །དེ་ལྟར་སྔ་མའི་བརྗོད་བྱ་ལྷག་མའི་ལན་བཏབ་ནས། བརྩམ་པའི་དོན་གྱི་གཞི་འདིངས་པ་ནི། གལ་ཏེ་ཚད་མ་ཡོད་པ་ཡིན་
ཏེ་ཞེས་བྱ་བ་ལ་སོགས་པའོ། །དེ་འདི་ནི་དེ་ལྟར་སྦྱར་བ་ཡིན་ནོ། །རྟོགས་པ་ནི་དེ་ལྟར་ཡིན་ཏེ་ལེགས་པར་བརྗོད་དོ་ཞེས་བྱ་བ་འདི་དེ་མ་ཐག་ཏུ་དོན་འདི་ཡང་ཡིན་ཏེ་ཞེས་བྱ་བ་ནས། ཚད་མ་ཡོད་པ་མ་ཡིན་ནོ་ཞེས་བྱ་བའི་ཐ་ཚིག་གོ་ཞེས་བྱ་བའི་བར་གྱི་གཞུང་གི་དུམ་བུ་ཡིན་ལ། <ཆད་,ཚད་>གཞུག་ཉེས་
ཀྱིས་འཁྲུལ་པ་སྐྱེད་པ་ཕྱིས་འདྲི་མཁན་གྱིས་གཞན་དུ་དྲིས་པ་ཡིན་ཏེ། མི་མཐུན་པའི་ཕྱིར་རོ། །བཤད་པར་ནི་གཞན་དག་གིས་མ་དཔྱད་པས་དེ་ཁོ་ན་ལྟར་དར་བ་ཡིན་ནོ། །སྡོད་འཇུག་ཅེས་བྱ་བ་ལ་སོགས་པ་ནི་བསྡད་ཅིང་འཇུག་པ་ཞེས་བཟློག་པ་གཙོར་བསྟན་པའོ། །དབྱིབས་ཀྱི་ཁྱད་
པར་ཞེས་བྱ་བ་ནི་རྡུལ་ཕྲ་རབ་ལ་ཡང་དབྱིབས་ཟླུམ་པོ་སྲིད་པས། རྩོད་པ་བྱེད་པ་ནི་ཆ་ཤས་ལྡན་པ་བཟུང་བའི་དོན་དུ་ཁྱད་པར་ཞེས་སྨོས་སོ། །དོན་བྱེད་ཅེས་བྱ་བ་ནི། དོན་བྱ་བ་མེད་པའོ། །སོགས་པའི་སྒྲས་ནི་སེམས་པའི་ཉེ་བར་ལེན་པ་ཅན་མ་ཡིན་པ་འདི་དང་། འབྲས་བུ་ཉིད་དང་སྐྱེ་བ་