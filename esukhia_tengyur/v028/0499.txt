ཡེ་ཧཱུཾ་ཧཱུཾ་ཕཊ་སྭཱ་ཧཱ། རོ་ལངས་མའིའོ། །ཇི་སྲིད་མཚན་མ་མ་ཐོབ་ཀྱི་བར་དུ་བཟླས་པར་བྱའོ། །དེའང་དངོས་སམ་རྨི་ལམ་དུ། བུད་མེད་ནག་མོ་ཆེན་པོ་དང་། བྱ་དང་ཁྱི་ནག་པོ་དག་དང་། ཅེ་སྤྱང་རྣམས་དགའ་བ་བྱེད་པར་འགྱུར་རོ་ཞེས་པ་ནི་བསྙེན་པའི་ཆོ་གའོ། །ད་ནི་སྒྲུབ་
ཐབས་ཀྱི་ཆོ་ག་བྲི་བར་བྱ་སྟེ། འཇིགས་སུ་རུང་བའི་དུར་ཁྲོད་དུ། སྔགས་པས་ཆས་གོས་ནག་པོ་འཆང་བས། ནག་ཕྱོགས་ཚེས་བཅུ་བཞིའི་མཚན་མོ། སྟན་ནག་པོ་ལ་འདུག་ལ། བ་བྱུང་ལྔ། བདུད་རྩི། དྲི་བཟང་། མིའི་ཁྲག་དང་ཞག་གིས་བྱུགས་པའི་སྟེགས་བུ་ལ། གཞོན་ནུ་མའི་རྡུལ་གྱིས་
ཆག་ཆག་དང་ཐིག་ལེ་བྱས་ལ། དུར་ཁྲོད་ཀྱི་སོལ་བས་བྱུགས་ནས། ཆོས་འབྱུང་ནག་པོ་ལ་མེ་ཏོག་གི་ཚོམ་བུ་ལྔ་བཀོད་པར་བྱའོ། །དེའི་མདུན་དུ་སྔོན་དུ་བཤད་པའི་བདུག་སྤོས་དང་། གཏོར་མ་དང་། གཞན་ཡང་མཆོད་པའི་རྫས་རྣམས་<𰵜བཤད་,བཤམ་>ནས་བསྒྲུབ་པ་བརྩམ་པར་བྱའོ། །དེ་ལ་
འཁྱིལ་པའི་སྔགས་བཟླས་པའི་ཆང་གིས་དཀྱིལ་འཁོར་ལ་གཏོར་བས་བསངས་ཤིང་རང་བཞིན་གྱིས་རྣམ་པར་དག་པར་མོས་ལ། སྔགས་བཟླས་ཤིང་། དེའི་ངང་ལས་རང་རང་གི་ས་བོན་ལས་སྐྱེས་པའི་དཔལ་ནག་པོ་ཆེན་པོ་འཁོར་དང་བཅས་པ། སྔོན་དུ་སྨྲས་པ་བཞིན་དུ་བདག་
ཉིད་རྫོགས་པར་བྱའོ། །ཛཿཧཱུཾ་བཾ་ཧོཿཞེས་པས་ཡེ་ཤེས་སེམས་དཔའ་སྤྱན་དྲངས་ལ། རབ་ཏུ་གཞུག་པ་ལ་སོགས་པ་ཕྱག་རྒྱ་དང་བཅས་པ་བྱས་ནས། མཆོད་པ་དང་གཏོར་མ་ཕུལ་ལོ། །སྔགས་ཀྱི་བཟླས་པའི་མཐར་ཐུག་པར་བྱའོ། །ཚོགས་ཀྱི་འཁོར་ལོས་ཚིམ་པར་བྱས་ཤིང་ལྷག་མ་
རྣམས་ལྷག་གཏོར་དུ་སྦྱིན་པར་བྱའོ། །དེ་ལྟར་སྔོན་དུ་འགྲོ་བ་བྱས་ནས། དེ་ནས་བཟུང་སྟེ། ཉི་མ་སོ་སོར་ཐུན་བཞིར་སྔོན་དུ་སྨྲས་པའི་ཆོ་ག་རྫོགས་པར་བྱའོ། །ཁྱད་པར་དུ་འདིར་བསྟོད་པ་དང་། བྱ་བ་ལ་བསྐུལ་བའི་ཚིག་དང་བཅས་པ་སླར་ནས་སླར་དུ་བྱའོ། །དུབ་པར་གྱུར་ན། གོས་ནག་
པོ་དཀྱིལ་འཁོར་ལ་གཡོགས་ལ། ཨོཾ་ཨཱཿཧཱུཾ་ཞེས་པས་བྱིན་གྱིས་བརླབས་ལ། ཇི་ལྟར་བདེ་བར་གནས་པར་བྱའོ། །རིམ་པ་འདི་ཡིས་ཇི་སྲིད་མཚན་མ་མ་ཐོབ་ཀྱི་བར་དུ་བསྒྲུབ་པར་བྱ་སྟེ། འདིར་མཚན་མ་ནི་རབ་ནག་པོ་ཆེན་པོའི་སྐུ་མངོན་སུམ་མམ་རྨི་ལམ་དུའམ་ཉམས་སྣང་