{D4420a}༄༅། །ཨོཾ་སྭ་སྟི་པྲ་ཇཱ་བྷྱ༔། །བླ་མ་དང་མགོན་པོ་འཇམ་པའི་དབྱངས་ལ་སྒོ་གསུམ་གུས་པས་ཕྱག་འཚལ་ལོ། །ཕུལ་བྱུང་མཁྱེན་པའི་ཆུ་གཏེར་ཀློང་དུ་བགྲང་ཡས་ཤེས་བྱའི་གཞོལ་འགྲོའི་ཚོགས། །
མཐའ་དག་ཉེར་འབབ་བརྩེ་བའི་ནོར་ལྡན་ངག་དབང་ཚངས་སྲས་བཞད་པའི་བློ། །སྐལ་བཟང་ཀླུ་དབང་རྒྱ་མཚོའི་གཉེན་གྱུར་དགེ་ལེགས་རིན་ཆེན་འབྱུང་བའི་གནས། །རིགས་ཀུན་ཁྱབ་བདག་རྡོ་རྗེ་
འཆང་དབང་སྲིད་གསུམ་འགྲོ་བའི་མགོན་པོར་འདུད། །མ་སྨད་དམ་བཅའི་རྩ་བར་པ་བརྟན་སྙིང་རྗེའི་འདབ་མ་ཕྱོགས་བརྒྱར་གཡོ། །ཕན་བདེའི་འབྲས་ལྡན་རོ་བདའ་མདར་པོས་འཆི་མེད་འགྲོ་ཀུན་སྐྱོང་
ལ་བརྩོན། །རྒྱལ་བའི་མྱུ་གུ་དཔག་བསམ་ལྗོན་ཤིང་ཀུན་བཟོད་ཚ་གདུང་སེལ་བའི་ལྷ། །རྣམ་འདྲེན་གསང་བ་ཀུན་འདུས་ཡིད་བཞིན་ནོར་བུ་པད་དཀར་འཇིག་དེས་སྐྱོངས། །གང་ཐུགས་ཟླ་བའི་མ་མ་
ལས་འོངས་རྣམ་དཔྱོད་འོད་འཕྲེང་ཁོར་ཡུག་ཅན། །ཡིད་ཅན་མི་ཤེས་སྨག་རུམ་དྲུང་འབྱིན་བཅུ་ཕག་རིག་པའི་ཆུ་མཐོང་མཐའ། །མངོན་གྱུར་འཇིག་རྟེན་མགོན་པོ་པཱ་ཎི་ནི་ཞེས་གཉིས་མེད་གསུམ་དེས་ལུང་