སལ་བར་བརྗོད་དགོས་བ་རྣམས་རང་གི་ནུས་པ་དང་འཚམ་པ་ཀུན་ནས་བཤད་པའི་དོན་རྣམས་ཚང་བར་བཤད་ཟིན་ནོ་ཞེས་པ་སྟེ། དེ་ལྟར་བརྡ་སྤྲོད་པའི་བསྟན་བཅོས་ཆེན་པོ་པཱཎིནི་བྱཱ་ཀར་ཎའི་མདོ་སློབ་དཔོན་ཆེན་པོརཱ་མ་ཙནྡྲས་མཛད་པའི་འགྲེལ་པ་དང་བཅས་པའི་
གོ་དོན་ཆོ་ག་དཔེར་བརྗོད་སོགས་ཟིན་བྲིས་སུ་བཀོད་པ་ལེགས་བཤད་ནོར་བུ་འདྲེན་པའི་ཤིང་རྟ་ཞེས་བྱ་བ་ལས། ལཊ་སོགས་སྡེ་ཚན་བཅུ་བམ་ཏི་སོགས་བརྒྱ་བརྒྱད་ཅུ་སྟེ་རྣམ་དབྱེ་སྡེ་ཚན་ཕྱི་མ་རྣམས་བྱིངས་ལ་སྦྱོར་ཚུལ་སོགས་ཞིབ་མོར་བསྟན་པ་ཀུན་བཤད་པའི་རབ་ཏུ་བྱ་བ་རྣམས་རེ་ཞིག་རྫོགས་སོ། །
༄༅༅། །བླ་མ་དང་ཆོས་སྐྱོང་སྲུང་མའི་ཚོགས་ལ་སྒོ་གསུམ་གུས་པས་ཕྱག་འཚལ་ལོ། །དེ་ལྟར་བྱིངས་ཚིག་ཏུ་བསྒྲུབ་པ་ཀུན་ནས་བཤད་པའི་ཆོ་ག་རྣམས་བསྟན་ཟིན་ནས། ད་ནི་བྱིངས་མིང་དུ་བསྒྲུབ་པའི་རྐྱེན་ཀྲྀཏ་ལ་སོགས་པ་རྣམས་ཀྱི་འཇུག་ཡུལ་ཆོ་ག་དཔེར་བརྗོད་སོགས་བཤད་པར་བྱ་
སྟེ༑ ངྷཱ་ཏོཿ། བྱིངས་ལས་སོ། །འཆད་འགྱུར་ཀྲྀཏ་སོགས་ཀྱི་རྐྱེན་ཏ་བྱ་ལ་སོགས་པ་འདི་རྣམས་བྱེད་ས་ལས་ཕ་རོལ་ཏུ་འགྱུར་ཏེ་བྱིངས་མིང་དུ་བསྒྲུབ་པའི་རྐྱེན་ཞེས་བྱའོ། །ཏ་ཏྲོ་པ་པ་དཾ་སཔྟ་མཱིསྠཾ། དེ་ལ་བདུན་པ་གནས་པ་ཉེ་བའི་ཚིག་གོ། །ཀྲྀཏ་སོགས་ཀྱི་རྐྱེན་ཅན་དེའི་སྔོན་དུ་བྱུར་བའི་བདུན་པ་
གནས་པ་སྟེ་རྣམ་དབྱེ་བདུན་པའི་དོན་བརྗོད་པའི་ཚིག་དེ་ལ་ཉེ་བའི་ཚིག་གི་མིང་ཅན་ཞེས་མིང་འདོགས་བྱེད་དོ། །བཱ་སརཱུ་པོཉསྟྲི་ཡཱཾ། བུད་མེད་མ་ཡིན་པ་གཟུགས་མཚུངས་པ་མིན་པ་ཡང་ནའོ། །བུད་མེད་དུ་བསྒྲུབ་པའི་རྐྱེན་མ་ཡིན་པ་རྐྱེན་དམིགས་བསལ་ཅན་དང་། བསྒྲུབས་ཟིན་གྱི་གཟུགས་
མཚུངས་པ་མ་ཡིན་པའི་སྤྱིར་བཏང་གི་རྐྱེན་ནི་དམིགས་བསལ་གྱི་ཡུལ་ལའང་ཡང་ན་འགྱུར་རོ། །ཀྲྀཏྱཱཿཔྲཱང་ཎྭུ་ལཿ། ཎཱུལ་ལས་སྔོན་མ་ཀྲྀཏའོ། །འོག་ནས་འབྱུང་པའི་རྐྱེན་ཎྭུལ་ལས་སྔོན་མའི་རྐྱེན་གང་ཡིན་པ་དེ་རྣམས་དང་དེར་མ་ཟད་བྱིངས་མིང་དུ་བྱེད་པའི་རྐྱེན་འཆད་འགྱུར་ཐམས་ཅད་ལ་ཀྲྀཏ་
ཁྱི་མིང་ཅན་ཞེས་མིང་འདོགས་བྱེད་དོ། །ཀརྟ་རི་ཀྲཾཏ། བྱེད་པ་པོ་ལཀྲྀཏའོ། །བྱེད་པ་པོ་སྟེ་བྱེད་པ་ཅན་དང་བྱ་བའི་དོན་ལ་བྱིང་ལས་རྐྱེན་ཀྲྀཏ་ཀྱི་མིང་ཅན་རྣམས་འགྱུར་རོ་ཞེས་པ་སྤྱིར་བཏང་བའོ། །ཏ་ཡོ་རེབ་ཀྲྀ་ཏྱཀྟ་ཁལརྠཱཿ། ཀྲྀཏ་ཀྟ་ཁལ་དག་དོན་དེ་དག་ཉིད་ལའོ། །གོང་དུ་རྐྱེན་ཀྲྀཏ་ཀྱི་མིང་

ཅན་རྣམས་བྱེད་པ