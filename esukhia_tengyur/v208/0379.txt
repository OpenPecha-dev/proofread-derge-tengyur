ྟཱཿ། ཞེས་པ་པཱ་ཎི་ནི་བྱཱ་ཀ་ར་ཎའི་མདོ་ལས་གཉིས་སུ་བརྗོད་པ་རྣམས་རྫོགས་སོ།། །།དེ་རྣམས་ཀྱིས་བརྡ་སྤྲོད་པའི་བསྟན་བཅོས་ཆེན་པོ་བཱ་ཎི་ནི་བྱཱ་ཀ་ར་ཎ་གཞུང་འགྲེལ་གྱི་དོན་ཆོ་ག་དཔེར་བརྗོད་སོགས་ཟིན་བྲིས་སུ་བཀོད་པ་ལེགས་བཤད་
ནོར་བུ་འདྲེན་པའི་ཤིང་རྟ་ཞེས་བྱ་བ་ལས། འཕྲོས་དོན་ཚིག་གཉིས་སུ་བརྗོད་པ་བཤད་པའི་སྡེ་ཚན་རགས་པ་རྣམས་རེ་ཞིག་རྫོགས་སོ།། །།༈བླ་མ་དང་དཔལ་གསང་བའི་བདག་པོ་ཕྱག་ན་རྡོ་རྗེ་ལ་ཕྱག་འཚལ་ལོ། །དེ་ལྟར་རྟགས་དྲུག་ཚིག་ཏུ་བསྒྲུབ་པ། མི་ཟད་པའི་སྡེ་
རགས་རིམ་དུ་བསྟན་པ། བུད་མེད་དུ་བསྒྲུབ་པའི་རྐྱེན། བྱེད་པ་ཅན་གྱི་ལེའུ། ཚིག་སྡུད་བཞི། དེ་ཕན་གྱི་རྐྱེན། ཞར་བྱུང་འཕྲོས་དོན་དང་བཅས་པ་དེ་རྣམས་ཀྱི་སུ་བ་ཀྱི་བྱ་བ་མཐའ་དག་བཤད་ཟིན་ནས། ད་ནི་རྣམ་དབྱེ་སྡེ་ཚན་གཉིས་པ་བྱིངས་ལས་ཚིག་ཏུ་བསྒྲུབ་པ་ཏིང་གི་བྱ་བ་
རྣམ་པ་བཤད་པར་བྱ་སྟེ། དེ་ཡང་འགྲེལ་བའི་ཐོག་མར་ཇི་སྐད་དུ། བྲྀ་ཀྲ་ཏིཿསཱ་ཛ་ལ་ཏྱཱ་དྱཱ་ཡ་ཡཱ་དྷཱ་ཏྭཱ་དི་རཱུ་བ་ཡཱ། བྱ་ཛྱཾ་ཏེ་ཤ་བྡ་རཱུ་པཱ་ཎི་པ་ར་བ་ཏྱ་ཡ་སཾ་ནི་དྷེཿ དེ་བོད་སྐད་དུ། དང་པོ་རང་བཞིན་རྒྱལ་པོ་དེའི། །གང་གི་བྱིངས་ལ་སོགས་པའི་གཟུགས། །གསལ་བར་བྱེད་པ་སྒྲ་ཡི་
གཟུགས། །ཕ་རོལ་རྐྱེན་དང་སྦྱོར་བའོ། །ཞེས་པ་བྱུང་སྟེ། དང་པོར་རང་བཞིན་གྱི་རྒྱལ་བ་སངས་རྒྱས་ལ་སོགས་པ་རྣམས་ཀྱི་ཐུགས་རྗེ་དང་སྨོན་ལམ་གྱི་མཐུ་ལས། གང་བརྗོད་པར་བྱ་བའི་གཞི་བྱིངས་ལ་སོགས་པ་རྣམས་ལ་སྒྲ་དེ་གསལ་བར་བྱ་བའི་བརྗོད་བྱའི་དོན་སྟོན་པའི་གཟུགས་
སུ་བསྒྲུབ་བའི་ཕྱིར། ཕ་རོལ་གྱི་རྐྱེན་དང་སྦྱོར་བའི་ཚིག་ལ་སོགས་པ་བྱུང་བའོ། །ཞེས་པའོ། །དྷཱ་ཏོཿབྱིངས་ལས་སོ། །བྱིངས་ཚུ་རོལ་ཏུ་ཡོད་པ་ལས་བྱིངས་དེ་ཚིག་ཏུ་བསྒྲུབ་པའི་ཕྱིར་ཕ་རོལ་ཏུ་ལཊ་ལ་སོགས་པའི་རྣམ་དབྱེ་རྣམས་འཇུག་གོ་ཞེས་རྣམ་དབྱི་ཏི་སོགས་ཀྱི་འཇུག་ཡུལ་
བསྟན་པའོ། །ལཊ་ལ་སོགས་པ་ཅི་ཞེ་ན། ལཊ། ལིཊ། ལུཊ། ལྲྀཊ། ལོཊ། ལང་། ལིང་ ལུང་། སྨོན་པའི་ལིང་། ལྲྀང་རྣམས་སོ། །དེ་རྣམས་ཀྱི་ལཊ་ནས་ལོཊའི་བར་ལྔཊ་འགྲོ་བའི་མིང་ཅན་དང་། ལང་ནས་ལྲྀང་གི་བར་ལྔ་པོ་རྣམས་པ་འགྲོ་བའི་མིང་ཅན་ནོ། །

བརྟ་མཱ་ནེ་ལཊ།