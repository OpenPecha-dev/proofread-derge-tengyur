བྱ་རིག་པའི་གནས་ཆེ་བ་ལྔར་གསུངས་པ་དེ་རྣམས་ཀྱི་ནང་ནས་ཀྱང་ཐོག་མར་གང་ལ་སློབ་པར་བྱ་བའི་གནས་ནི། ཐོག་མར་སྒྲ་ལ་མཁས་པ་ཡིས། །ཚིག་དོན་རྣམ་པར་ཕྱེ་སྟེ་བསྟན། །དེ་ནས་དོན་ལ་མཁས་པ་ཡིས། །ལྷག་ཆད་འཁྲུལ་པ་མེད་པར་བཤད། །ཅེས་སྒྲ་ཤེས་ན་དོན་ལ་མི་
རྨོངས་ཤིང་རྗོད་བྱེད་ཀུན་གྱི་གཞིར་གྱུར་པ་གཞུང་ལུགས་ཐམས་ཅད་ལ་དང་པོར་འཇུག་པའི་སྒོ་ལྟ་བུ་རིག་པའི་གནས་འདི་ཉིད་ཡིན་པས། དེ་ལ་ཡང་རྒྱ་གར་འཕགས་པའི་ཡུལ་དུ་སྒྲ་མདོ་ཆེན་པོ་བརྒྱད་ཅེས་གྲགས་པ་ནི། ལྷའི་བུ་དབང་པོས་མཛད་པའི་ཨིནྡྲ་བྱཱ་ཀ་ར་ཎ། ལྷའི་བུ་ཟླ་བས་
མཛད་པའི་ཙ་ནྡྲ་བྱཱ་ཀ་ར་ཎ། །སློབ་དཔོན་པི་ཤ་ལིས་མཛད་པའི་པི་ཤ་ལི་བྱཱ་ཀ་ར་ཎ། དྲང་སྲོང་ཤཱ་ཀ་ཊ་ཡ་ནས་མཛད་པའི་ཤཱ་ཀ་ཊ་ཡ་ན་བྱཱ་ཀ་ར་ཎ། དྲང་སྲོང་པཱ་ཎི་ནིས་མཛད་པའི་པཱ་ཎི་ནི་བྱཱ་ཀ་ར་ཎ། དྲང་སྲོང་སུ་མནྟ་བྷ་དྲས་མཛད་པའི་སུ་མནྟ་བྷ་དྲ་བྱཱ་ཀ་ར་ཎ། དྲང་སྲོང་པ་ཉྫ་ལིས་མཛད་པའི་
པ་ཏྭ་ཉྫ་ལི་བྱཱ་ཀ་ར་ཎ། རྒྱལ་བོ་མ་ནུ་ཇེནྡྲས་མཛད་པའི་མ་ནུ་ཇེནྡྱ་བྱཱ་ཀ་ར་ཎ་སྟེ་འདི་བརྒྱད་ལ་སྒྲ་མདོ་ཆེན་པོ་བརྒྱད་ཅེས་གྲགས་པ་དེ་རྣམས་ཀྱི་ནང་ནས་ཀྱང་གོ་དོན་ཆོ་ག་སོགས་ཕུལ་དུ་ཕྱིན་པ་མདོར་ན་སྒྲའི་གཙུག་ལག་ཐམས་ཅད་ཕྱི་མོ་ལྟ་བུ་གྱུར་བའོ་སྐོལ་གྱི་སྟོན་པ་མཉམ་མེད་ཤཱཀྱའི་
རྒྱལ་བས་འཇམ་དཔལ་རྩ་བའི་རྒྱུད་ལས། བྲམ་ཟེའི་ཁྱེའུ་བཱ་ཎི་ནི། །ངེས་པར་ཉན་ཐོས་བྱང་ཆུབ་ཏུ། །དེ་ཡིས་ལུང་བསྟན་བྱས་པ་ཡིན། །འཇིག་རྟེན་དཔང་ཕྱུག་བདག་ཉིད་ཆེ། །དེ་ཡང་དེ་ཡི་སྔགས་གྲུབ་པའོ། །ཞེས་པ་དང་། །ལངས་ཀར་གཤེགས་པ་ལས། །སྒྲ་བྱེད་པ་ནི་པཱ་ཎི་ནི་
ཞེས་སོགས་ཀྱིས་ལུང་བསྟན་པའི་བྲམ་ཟེའི་ཁྱེའུ་པཱ་ཎི་ནི་ལ། འཕགས་པ་འཇིག་རྟེན་དབང་ཕྱུག་གིས་དངོས་སུ་སྩལ་བའི་བསྟན་བཅོས་ཆེན་པོ་པཱ་ཎི་ནི་བྱཱ་ཀ་ར་ཎ་ཞེས་བྱ་བ་ཤཱོ་ཀ་ཉིས་སྟོང་ཡོད་པ་འདི་ཉིད་ལ་ཀླུའི་རྒྱལ་བོ་ནོར་རྒྱས་ཀྱི་བུ་ཤེ་ཥ་ཞེས་བྱ་བས་མཛད་པའི་འགྲེལ་བ་མ་ཧཱ་བྷྲ་ཥ་
ཞེས་པ་ཤློ་ཀ་འབུམ་ཡོད་པ་དང་། སློབ་དཔོན་རཱ་མ་ཙ་ནྡྲས་མཛད་པའི་འགྲེལ་བ་པྲ་ཀྲི་ཡ་ཞེས་པ་ཤློ་ཀ་སྟོང་དྲུག་ཡོད་པ་འདི་ཉིད་དང་། སློབ་དཔོན་བྷ་ཊོ་ཛཾ་བྷ་དྲས་མཛད་པའི་སི་དྡྷཱ་ནྟ་ཀཽ་མུ་དཱི་ཞེས་པ་ཤློ་ཀ་སྟོང་ཕྲག་བཅུ་ཡོད་པ་དང་། སློབ་དཔོན་ཀཱ་ཤི་ཀ་རས་མཛད་པའི་ཀཱ་ཤི་ཀ་