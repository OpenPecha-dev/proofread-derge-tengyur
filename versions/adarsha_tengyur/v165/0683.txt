ཕྲེང་བ་སྦྲེལ། དཀོན་མཆོག་གསུམ་ལ་མཆོད་པའི་ཕྱིར་མེ་ཏོག་ཕྲེང་བ་ལྐོག་དབེན་པར་བརྒྱུས་ཀྱང་ཉེས་མེད་རི་མོ་ཡང་དཀོན་མཆོག་མཆོད་པའི་ཚེ་སེམས་ཅན་འདྲ་བ་མ་ཡིན་པ་བྲི། མཎྜལ་ལྟ་བུ་དཀོན་མཆོག་ལ་མཆོད་པའི་ཕྱིར་བྲིན་སེམས་ཅན་གྱི་གཟུགས་མི་བྲི།
 བྲིས་ན་ཉེས་བྱས། དེ་བཞིན་པ་ནི་དེའི་ཕྱིར་འདྲི་བའོ། །ལྟག་མ་ལྟར་སེམས་ཅན་གྱི་གཟུགས་བྲིས་པ་ལྟ་མི་སྨོས་ཀྱི་སེམས་ཅན་གྱི་གཟུགས་བྲི་བར་བསམས་ཏེ་རི་མོ་ཞིག་ཤུར་ཞེས་བྲིས་པ་ལའང་ཉེས་བྱས་ཚངས་པ་མཚུངས་པར་སྤྱོད་པ་ཤི་ན་ལུས་ལ་མཆོད་པ་བྱ། དགེ་སློང་ཞིག་ཤིན་
གྲོགས་ཀྱིས་བཀྲུས་ལ་ཙན་དན་དང་གུར་ཀུམ་ལ་སོགས་པས་མཆོད་པ་བྱ། དགེ་སློང་མའང་དེ་བཞིན་ནོ། །འོན་ཏེ་མ་ན་སྲོག་ཆགས་མེད་ན་བསྲེག །ལྟག་མ་ལྟར་ཤི་བའི་རོ་ལ་རྨ་ལ་སོགས་པའི་རོ་ལ་སྲིན་བུ་མེད་ན་རོ་བསྲེག །གདོན་མི་ཟ་བར་བརྟག་པས་སོ། །ལྟག་མ་ལྟར་བསྲེག་པ་ཡང་
དག་པར་སྲིན་བུ་མེད་པར་རྟོགས་ན་གདོད་བསྲེག །བརྐོས་ཏེ་འམ་ཆུ་བོར་བསྐུར། ལྟག་མ་ལྟར་སྲིན་བུ་ཡོད་དམ་རླུང་དང་ཆར་པའི་རྐྱེན་གྱིས་བསྲེག་མ་ནུས་ན་སའི་འོག་གམ་གཙང་པོར་དོར། མི་རིགས་ན་སབ་སུབ་ཏུ་བཞག །ས་འོག་ཏུ་གཞུག་གམ་ཆུར་བསྐྱུར་མ་ནུས་ན་ལུང་ཁུང་དུ་དོར། མགོ་བྱང་
ཕྱོགས་སུ་སྟེ་གློ་གཡས་པས་བསྙལ། རོ་དོར་བའི་ཚེ་ཐབས་འདི་ལྟར་གཞག །རྩ་བའི་ཐུམ་པོ་སྔས་སུ་གཞུག །སྔས་སུ་རྩྭ་ཐུམ་གཞུག །རྩྭའམ་ལོ་མས་གཡོགས། སྟེང་ནས་རྩྭའམ་ལོ་མས་གཡོགས། ཆོས་མཉན་པ་དང་སྦྱིན་པའི་ཚིགས་སུ་བཅད་པ་བྱ། རོ་བསྐྱལ་ནས་མི་རྟག་པའི་ཆོས་དང་ཞལ་ནས་
གསུངས་པའི་ཚིག་བཞིའི་ལེའུ་གཅིག་བཀླག །རེག་པའི་གོས་དང་བཅས་ཏེ་བཀྲུ། རོ་འཛིན་འཛིན་པའི་གོས་དང་ལུས་ཐམས་ཅད་བཀྲུ། གཞན་ལག་པ་དང་རྐང་པ་བཀྲུ། རོ་ལ་མ་རེག་པ་རྣམས་རྐང་ལག་བཞི་དང་གདོང་བཀྲུ། མཆོད་རྟེན་ལ་ཕྱག་བྱས་ཏེ་འཇུག །རོ་བསྐྱལ་ཏེ་སླར་ལོག་ནས་མཆོད་རྟེན་ལ་ཕྱག་
འཚལ་ཏེ་བདག་གི་གནས་ཁང་དུ་འཇུག །མཆོད་རྟེན་རྣམ་གཉིས་ཏེ་འཁོར་དང་བཅས་པ་དང་དཀའ་ཐུབ་ལྟ་བུའོ། །མཆོད་རྟེན་རྣམ་གཉིས་ལ་གཅིག་ནི་ཅི་སྟེ་སྲོག་ཤིང་འཕང་ལོ་མེད་པའོ། །གཅིག་ནི་ཅི་སྟེ་ངོས་བཞིར་ཁང་བུ་བཞི་བྱས་ཏེ་སངས་རྒྱས་ཀྱི་གཟུགས་གཞུག་པར་བྱ། རིགས་པ་ནི་འདི་རབ་ཏུ་འབྱུང་