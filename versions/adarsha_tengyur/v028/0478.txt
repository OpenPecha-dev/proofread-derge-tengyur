ཀཱ་ལ་ཧྲིཾ་ཧྲིཾ་ཧྲིཾ་ཕཊ་སྭཱ་ཧཱ། ཐམས་ཅད་འགྲུབ་པར་བྱེད་པའི་སྔགས་སོ། །མ་བྱུང་འབྱུང་བར་མི་འགྱུར་རོ། །དེ་ནས་རས་རིས་བྲི་བའི་ཆོ་ག་བརྗོད་པར་བྱའོ། །རིགས་ལྔའི་བུད་མེད་ཀྱི་ཟླ་མཚན་བླང་ལ་མར་ཁུ་ཆེན་པོ་དང་བསྲེས་ཏེ། རོ་བསྲེགས་པའི་ཤུལ་དུ་བཞག་ལ། ནག་པོའི་
བརྒྱད་ཀྱི་ནང་དུ་ཐུན་གཉིས་པའི་གུང་ལ་རི་མོ་བྱེད་པ་དབང་བསྐུར་དང་ལྡན་པས། ཆང་འཐུངས་ན་མིག་དམར་པོར་གྱུར་པས། དམ་ཚིག་གི་རྫས་ཅི་འབྱོར་པའི་མཆོད་པ་བཤམས་ཏེ། རོ་སོལ་གྱིས་བསྲེས་ལ། སྔོན་དུ་བརྗོད་པ་ལྟར་ནག་པོ་ཆེན་པོ་བྲི་བར་བྱའོ། །ནག་པོའི་ཕྱོགས་
ཀྱི་མཚམས་བཅུ་བཞི་ལ་བྲི་བར་བྱའོ། །རྩི་ལ་དངུལ་གྱིས་ཀྱང་བསྲེས་ཏེ། ཐུན་གཉིས་པ་ལ་མིག་ལ་བསྐུས་ལ། རབ་ཏུ་གནས་པ་ཡང་དེ་ཉིད་ལའོ། །ཇི་ལྟར་འབྱོར་པའི་སྟོབས་ཀྱིས་བླ་མ་མཆོད་ལ། གུས་པས་སྒྲུབ་ཐབས་བསྟན་པར་བྱའོ། །ཐང་སྐུ་བཀྲམ་ལ། གཏོར་མ་
ལ་སོགས་པའི་ཡོ་བྱད་དང་ལྡན་པས། སྔོན་དུ་བསྙེན་པ་འབུམ་ཕྲག་གསུམ་བྱའོ། །དེ་ནས་འབུམ་ཕྲག་གཅིག་བཟླས་པས་འགྲུབ་པར་འགྱུར་རོ། །ཐམས་ཅད་ཀྱི་བྱ་བ་བྱེད་པར་འགྱུར་རོ། །སེམས་ཅན་ཐམས་ཅད་ཀྱི་དོན་བྱེད་པའི་སངས་རྒྱས་སུ་འགྱུར་རོ། །ནག་པོ་
ཆེན་པོའི་སྒྲུབ་ཐབས་རྫོགས་སོ།།      །།ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་དཔལ་ལྷན་ཅིག་སྐྱེས་པའི་ཞབས་ཀྱིས་མཛད་པའོ། །རྒྱ་གར་གྱི་མཁན་པོ་ཤྲཱི་ན་རེནྡྲ་བྷ་དྲ་དང་། བོད་ཀྱི་ལོ་ཙཱ་བ་ཨུ་རྒྱན་པ་རིན་ཆེན་དཔལ་གྱིས། རི་བོ་ཆེན་པོ་སྤུ་ཏྲའི་མགུལ་དུ་བསྒྱུར་
བའོ།།༄༅༅། །རྒྱ་གར་སྐད་དུ། ཤྲཱི་མ་ཧཱ་ཀཱ་ལ་སཱ་དྷ་ན་པི་ཁྱཱ་ཏ། བོད་སྐད་དུ། དཔལ་ནག་པོ་ཆེན་པོའི་སྒྲུབ་ཐབས་ཀྱི་རྣམ་པར་བཤད་པ། དཔལ་ནག་པོ་ཆེན་པོ་ལ་ཕྱག་འཚལ་ལོ། །དང་པོ་ལྷ་ལ་སྤྱི་བོས་ཕྱག་འཚལ་ཏེ། །རབ་ཏུ་
འཇིགས་པའི་ཀླུ་རྣམས་ཀྱིས་བརྒྱན་ཞིང་། །ཕྱག་གཉིས་དབུ་སྐྲ་དམར་སེར་གྱེན་དུ་བརྫེས། །ཤེས་རབ་ལ་འཁྱུད་ཕུང་པོའི་རང་བཞིན་འདུད། །སྟོང་ཕྲག་སུམ་ཅུ་རྩ་གཉིས་དེ་ནས་ནི། །སྟོང་ཕྲག་བཅུ་གཉིས་པ་ལས་དེ་བཞིན་དུ། །སྟོང་ཕྲག་དྲུག་པའི་རྒྱུད་