པ་དང་། ཉི་ཤུའི་ཚད་ཀྱི་གསེར་གྱི་རྡོ་རྗེས་སའི་གཙོ་བོའི་རིག་པ་འཛིན་པ་ཉིད་དང་། རྟག་ཏུ་རབ་ཏུ་བཟང་པོ་ཐོབ་པོ། །རྒྱལ་པོ་རབ་ཀྱི་རྒྱལ་པོ་གོང་མ་ཉིད་ཟངས་ཀྱི་རྡོ་རྗེས་འདོད་པ་འགྲུབ་བོ། །རྡོའི་རྡོ་རྗེས་ལྷ་མ་ཡིན་གྱི་དབང་པོ་ཀུན་དང་། གནོད་སྦྱིན་རྣམས་ཀྱང་བསྐྱོད་པའོ། །དོན་
ཐམས་ཅད་འགྲུབ་པར་འབྱུང་བ་ལྕགས་ཀྱིས་ཏེ། ལྕགས་གཅིག་གིས་དཔལ་ཆེ། ནད་མེད། ནོར་ཀུན་ཐོབ་པའོ། །གཟའ་ཐམས་ཅད་ལ་སེང་ལྡེང་གིས་སོ། །མ་དུ་གའི་ཤིང་གིས་གནོད་སྦྱིན་བསྒྲུབ། །དེས་ཆོས་ཀྱི་དོན་བསྒྲུབ་བོ། །ལྷའི་ཤིང་གིས་དགྲ་མེད་པར་འགྱུར་རོ། །མིའི་
རུས་པས་མིའི་སྲོག་འཕྲོག་གོ། །ཤེལ་གྱིས་ཐམས་ཅད་དབང་པོའི་གཞུ་ལྟར་སྣང་ངོ་། །ཞེ་སྡང་གི་ལས་ལ་ནིམ་པ་ཡིས་སོ། །ཝའི་བྷུ་ཤིང་གིས་གསད་པ་དང་། སྐམས་པ་དང་། ཤ་ཟ་འགྲུབ་རྟག་ཏུ་རབ་ཏུ་བཟང་བའོ། །དྲི་ཟ་གནོད་སྦྱིན་ཀུན་འགྲུབ་བོ། །སུ་རུ་ཙནྡན་
གྱིས་སོ། །ས་ཡིས་གཟུགས་གཞན་དུ་རྣམ་པར་འགྱུར་རོ། །སྲིན་པོས་སྐྱེ་གནས་འགྲུབ་བོ། །མྱ་ངན་མེད་པའི་ཤིང་ལས་བྱས་པའི་རྡོ་རྗེས་ནོར་འཕེལ་ལོ། །དམར་པོའམ་དཀར་པོ་ཙནྡན་གྱིས་གང་འདོད་པ་རབ་ཏུ་ཐོབ་བོ། །རྩེ་ལྔ་པ་སྲན་ཏེ་ཤེལ་གྱིས་རྟག་ཏུ་བསྲུང་བ་རྒྱལ་བའི་
ཞབས་དྲུང་བཟླས་པ་བྱས་ནས་འགྲུབ་བོ། །དྲི་ཞིམ་པོས་མཆོད་པས་ཞི་བའི་སེམས་དང་ངག་གང་བཟླས་པ་རྡོ་རྗེར་བཟུང་ནས་བྱས་ན་འགྲུབ་བོ། །སྒྲུབ་པ་པོས་སྔགས་པ་གཟུང་ངོ་། །མིང་མེད་པ་རྡོ་རྗེ་བཅང་བ་བྱས་ཏེ་སེམས་རྩེ་གཅིག་པས་སོ། །རྡོ་རྗེའི་རྒྱུ་གང་ལས་བྱུང་བའི་མཚན་ཉིད་
རབ་ཏུ་བཏུས་ཏེ་ཕྱག་འཚལ་ནས་ཤེས་རབ་ཡེ་ཤེས་ཞིབ་ཏུ་བྲི་བ་མེད་པའོ། །རྡོ་རྗེའི་མཚན་ཉིད་བརྗོད་ནས་དྲིལ་བུའི་མཚན་ཉིད་འོག་ནས་འབྱུང་བས་ཤེས་སོ། །གསེར་གྱིས་བྱས་པ་རྩེ་ལྔ་པ་འོད་བཟང་པོ་ཆ་གསུམ་པ་བཟུང་བའོ། །རྩེ་མོ་བྱེ་བ་རྣམས་བྱེ་བྲག་ཏུའོ། །དང་པོ་དྲིལ་བུའི་གདོང་
བཤད་པ་ནི། དཔལ་གྱི་གདོང་དང་། པདྨའི་གདོང་དང་། བ་ལང་གི་གདོང་ཁོག་པ་བསིལ་བའི་དབྱིབས་སུའོ། །དེ་ལྟ་བུའི་དྲིལ་བུ་ཕུན་སུམ་ཚོགས་པ་འབྱུང་ངོ་། །དཔལ་གྱི་གདོང་གིས་རྒྱས་པའི་ལས་ཐམས་ཅད་འགྲུབ་བོ། །པདྨའི་གདོང་ནི་པདྨའི་དབྱིབས་སུ་བྱས་ཏེ། དབང་