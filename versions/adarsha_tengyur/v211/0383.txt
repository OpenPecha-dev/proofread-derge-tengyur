ར་ལས་ཨཙ་ལ་ཤར་གྱིའོ། །རིང་པོ་ལས་སོ། །ཁར་ལ་ཛྷ་གྱི་ཙར་རོ། །མཐའ་ལ་ཡང་ནའོ། །ཨ་ཎ་གྱི་མཚམས་སྦྱོར་ལ་རྗེས་སུ་སྣ་ལྡན་ནོ། །ཡ་པ་ལེ་འདྲ་ཡིག་རྗེས་སུ་ང་རོའོ། །སྡེ་པ་རྣམས་ལའོ། །ཚིག་མཐའ་
མིན་པའི་འོ། །ཏུའི་ལ་ལའོ། །ཨུཏ་ལས་སྠཱ་སྟམ་བྷ་དག་གི་ཏའོ། །སྐནྡ་ནད་ལའོ། །ཧལ་ལས་ཛྙར་ལ་ཛྷར་རྣམས་ཀྱི་འདྲ་ཡིག་ལ་དབྱི་བ་ཡང་ནའོ། །ཛྷ་ཡ་ལས་ཧའི་སྔ་མ་འདྲ་ཡིག་གོ། །ཨམ་ལ་ཤའི་ཚའོ། །ཤར་ལ་ཅི་ཡའི་གཉིས་
པའོ། །རྣམ་པར་མ་ཆད་པ་བརྗོད་པ་ལྡན་པའོ། །ཞེས་པ་སཱ་དྷུ་ཀཱིརྟྟིའི་འཇམ་དཔལ་གྱི་སྒྲ་བརྡ་སྤྲོད་པ་ལས་སྐབས་བརྒྱད་པ་རྫོགས་སོ།། །།སྒྲ་ཡི་ལོ་མའི་རྒྱ་མཚོའི་འགྲམ་དུ་གནས་པའི་ལྗོན་ཤིང་ཀུན་ཏུ་བསྐྲུན་པ་འདི། །བསྟན་བཅོས་
བདག་ཉིད་དཔག་མེད་རིགས་པའི་རིན་ཆེན་ཚོགས་ཀྱིས་རྩ་བ་བརྟན་པར་བཅིངས། །སྔོན་ཆད་འཁྲུལ་པར་བྱས་ཤིང་རྨོངས་པར་ཕལ་ཆེར་བགྲོད་དཀར་གྱུར་ལ་རྐང་བརྟེན་ཏེ། །རྟོགས་པ་དོན་གཉེར་འཇིག་རྟེན་དེང་ནས་གྲིབ་བསིལ་འདི་ལ་ངལ་བསོ་བསྟེན་པར་
གྱིས། །གཞུང་ནི་བརྒྱ་ཕྲག་བདུན་རྣམས་ཀྱི། །ཡི་གེ་མཛེས་པར་བཀོད་པ་ཉིད། །འདིར་ནི་འདོན་པ་བཟང་བ་ཡིས། །ཉོན་མོངས་ཆ་ཡང་ཡང་མ་ཡིན། །དཔལ་ལྡན་འཇམ་དཔལ་དབྱངས་ཀྱིས་བྱིན་གྱིས་བརླབས་པའི་མཁས་པ་ཆེན་པོ། །སློབ་
དཔོན་དགེ་སློང་ལེགས་པར་གྲགས་པའི་ཞལ་སྔ་ནས་བཀོད་པ་འཇམ་དཔལ་གྱི་བརྡ་སྤྲོད་པའི་མདོ་ཡོངས་སུ་རྫོགས་སོ།། །།འདི་ནི་རྒྱལ་དབང་སྤྲུལ་པའི་སྐུ། །སྤྱན་སྔ་ཐམས་ཅད་མཁྱེན་པ་ཡི། །བཀའ་དང་དགེ་སློང་ལོ་ཙཱ་བ། །དཔལ་ལྡན་
གྲགས་པས་བསྐུལ་བ་བཞིན། །ལོ་ཙཱའི་མིང་འཛིན་ཞྭ་ལུ་བ། །དགེ་སློང་དྷརྨ་པཱ་ལ་ཡིས། །འདི་ཡི་འགྲེལ་དང་ཙནྡྲ་ཡི། །གཞུང་ལ་གཏུགས་ནས་ལེགས་པར་བསྒྱུར། །ནོངས་པ་མཆིས་གང་མཁས་པ་ཡི། །ཚོགས་ཀྱིས་བཟོད་ཅིང་བཅོས་པར་གསོལ།། །།