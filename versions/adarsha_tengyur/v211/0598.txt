ཀྱོང་དུ་རྡིབ། ཆུས་ལུས་སྐྲངས། ཁ་འགྲིག །ཚིགས་རེ་མོས་སུ་ན་བ་སོགས་འབྱུང་ངོ་། །མཁྲིས་པའི་གནས་སུ་མཁྲིས་<པར་ང་,པ་རང་>གི་རྩ་སྦལ་བའི་འགྲོས་དང་ཁྲག་རྩ་བྱེའུའི་སྐད་ལྟར་དང་། རླུང་གི་མཁྲིས་རྩ་
ཤིག་གི་འགྲོས་གསུམ་རེས་འཇོག་ཏུ་འཕར་ན་འདུས་པ་སྟེ་ཁ་སྐོམ་ཞིང་འགྲིག །སྐོམ་དད་ཆེ། ལུས་ལྕི། ཤེས་པ་མི་གསལ་ན་དེ་ནི་མྱུར་དུ་འཆི་ཞིང་མི་འཚོའོ། །བད་ཀན་གྱི་གནས་སུ་བད་ཀན་རང་གི་རྩ་
ངང་བའི་རྒྱལ་པོའི་འགྲོས་དང་རླུང་གི་མཁྲིས་རྩ་ཤིག་གི་འགྲོས་སོ། །མཁྲིས་པའི་བད་ཀན་གྱི་རྩ་སྦལ་པའི་འགྲོས་གསུམ་རེས་འཇོག་དུ་འབར་ན། དེ་ཡང་ནད་གསུམ་འདུས་པ་སྟེ་མི་འཚོའོ། །ལུས་འཁྲུ་བ།
སྐྱུགས་པ། མགོ་དང་ཚགས་ཚིགས་ན་བ། སོ་དང་ལྕེ་ནག་པོར་སོང་བ། ཕོ་བ་དང་སྟོད་ལ་གཟེར་བ་སོགས་ནད་རླུང་མཁྲིས་བད་ཀན་གསུམ་གའི་རྟགས་ཚང་ཞིང་། རླུང་གི་གནས་སུ་བད་ཀན་གྱི་རྩ་ངང་
པའི་རྒྱལ་པོའི་འགྲོས་ལྟར་འཕར་ན། དེ་ནི་ངེས་པར་མི་འཚོའོ། རླུང་མཁྲིས་བད་ཀན་གསུམ་ཀའི་གནས་སུ་འགྲོས་རྣམས་ངེས་མེད་སྣ་ཚོགས་སུ་རྒྱུ་ན་ནད་ཡུན་རིང་ཞིང་འཚོ་བར་མི་འགྱུར་རོ། །རླུང་གི་
གནས་སུ་རླུང་དང་། མཁྲིས་པའི་གནས་སུ་འང་རླུང་རྩ་འཕར་ན་མ་འཛུ་བའི་ནད་སྟེ་གསོ་སླའོ། །དེ་ལྟར་རྩའི་དབྱེ་བ་རྣམས་མ་ནོར་བར་གཏན་ལ་ཕབ་སྟེ་ནད་གང་ཡིན་ངོས་ཟིན་པ་དང་། དེའི་སྨན་དང་སྦྱོད་
ལམ་རྣམས་བྱ་བ་ནི་གནད་དོ། །ཞེས་དྲང་སྲོང་ཆེན་པོ་ད་ནནྡྲ་སྟེ་སྦྱིན་པའི་དབང་བའི་མཛད་པའི་རྩ་བ་རྟག་ཅིང་གཏན་ལ་འབེབས་པའི་རབ་ཏུ་དབྱེ་བ་རྫོགས་སོ།། །།