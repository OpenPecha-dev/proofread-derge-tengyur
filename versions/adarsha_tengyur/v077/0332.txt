དེའི་ཕྱག་རྒྱའོ། །སྔགས་ནི་འདི་ཡིན་ཏེ། ཨོཾ་ཙ་ལེ་ཙུ་ལེ་ཙུནྡེ་སྭཱ་ཧཱ། ཙུནྡེའི་སྒྲུབ་ཐབས་རྫོགས་སོ།།    ༄༅༅། །རྒྱ་གར་སྐད་དུ། ཙུནྡ་སཱ་དྷ་ནཾ། བོད་སྐད་དུ། ཙུནྡེའི་སྒྲུབ་ཐབས། འཕགས་མ་ཙུནྡེ་ལ་ཕྱག་འཚལ་ལོ། །དང་པོ་སྙིང་གར་ཟླ་བ་ལ་ཙུཾ་ཡིག་དཀར་པོའི་ས་བོན་བལྟས་ལ། དེའི་
འོད་ཟེར་གྱིས་སངས་རྒྱས་ལ་སོགས་པ་རྣམས་ལ་མཆོད་པ་དང་། ཕྱག་འཚལ་བ་དང་། ཡང་དག་པར་བསྟོད་པ་དང་། སྡིག་པ་བཤགས་པ་ལ་སོགས་པ་བླ་ན་མེད་པའི་མཆོད་པ་རྣམ་པ་བདུན་གྱིས་མཆོད་པའི་རྗེས་ལ་གསུམ་ལ་སྐྱབས་སུ་འགྲོ་བའི་ཚིགས་སུ་བཅད་པ་བརྗོད་ནས་བཟོད་པར་གསོལ་ཏེ། ཚད་
མེད་པའི་གནས་བཞི་རྣམ་པར་བསྒོམ་ཞིང་སྟོང་པ་ཉིད་བསམ་པར་བྱའོ། །དེ་ནས་སྣ་ཚོགས་པདྨ་དང་ཟླ་བ་ལ་ཡང་རང་གི་ས་བོན་བསམ་ཞིང་དེ་ཡོངས་སུ་གྱུར་པ་ལས་འཕགས་མ་ཙུནྡེ་སྟོན་ཀའི་ཟླ་བ་ལྟ་བུ་ཞལ་གཅིག་ཕྱག་བཞི་པ། ཕྱག་གཡས་པ་མཆོག་སྦྱིན། ཕྱག་གཡོན་པ་པུ་སྟིས་མཚན་པའི་
པདྨ། ཕྱག་ལྷག་མ་དག་གིས་ལྷུང་བཟེད་བསྣམས་པ། རྒྱན་དང་ན་བཟའ་སྣ་ཚོགས་པས་རྣམ་པར་བརྒྱན་པ་རྡོ་རྗེ་སེམས་དཔའི་ཅོད་པན་ཅན། སེམས་ཅན་དཔག་ཏུ་མེད་པའི་དོན་མཛད་པའི་སྐུའི་བདག་ཉིད་སྤྲོ་ཞིང་སྐད་ཅིག་གིས་བསྐྱེད་ནས་རང་གི་ས་བོན་སྙིང་གར་བསམས་ཏེ་ཕྱག་རྒྱ་གནས་
གསུམ་དུ་དགོད་པར་བྱའོ། །ལག་པ་གཉིས་ཐལ་མོ་སྦྱར་ནས་མཛུབ་མོ་གཉིས་གུང་མོའི་དཀྱིལ་དུ་འཁྱིལ་པའི་རྣམ་པར་སྦྱར་ཏེ། མཐོབ་ཆེན་གཉིས་ལོགས་སུ་སྦྱར་བའོ། །སྔགས་ནི། ཨོཾ་ཙ་ལེ་ཙུ་ལེ་ཙུནྡེ་སྭཱ་ཧཱ། ཞེས་སོ། །ཙུནྡེའི་སྒྲུབ་ཐབས་རྫོགས་སོ།།       ༄༅༅། །རྒྱ་གར་སྐད་དུ། ཙུནྡེ་
སཱ་དྷ་ནཾ། བོད་སྐད་དུ། ཙུནྡེའི་སྒྲུབ་ཐབས། ཙུནྡེ་ལ་ཕྱག་འཚལ་ལོ། །དང་པོར་སྙིང་གར་ཟླ་བའི་དཀྱིལ་དུ་གནས་པའི་ཙུཾ་ཡིག་གི་ས་བོན་ལས་བྱུང་བའི་འོད་ཟེར་སྣ་ཚོགས་པ། ཡོངས་སུ་རྫོགས་པ་ལས་མདུན་དུ་བླ་མ་དང་སངས་རྒྱས་དང་བྱང་ཆུབ་སེམས་དཔའ་རྣམས་བལྟས་ལ་མཆོད་པ་ལ་
སོགས་པ་བྱའོ། །ཨོཾ་བཛྲ་པུཥྤེ་ཧཱུཾ་ཞེས་པ་ལ་སོགས་པའི་སྔགས་ཀྱིས་སོ། །དེ་ནས་གསུམ་ལ་སྐྱབས་སུ་འགྲོ་བ་ལ་སོགས་པའི་ཚིགས་བཅད་བརྗོད་པར་བྱའོ། །དེ་ནས་སྟོང་པ་ཉིད་བསྒོམས་ཏེ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅ཧཾ་ཞེས་བརྗོད་པར་བྱའོ། །དེ་ནས་ཨོཾ་ཙཾུ་ལས་སྐྱེས་པའི་ཙུནྡེ་སྟོན་