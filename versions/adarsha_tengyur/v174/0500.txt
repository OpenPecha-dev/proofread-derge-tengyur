གཞན་ཐམས་ཅད་མེད་པར་གྲུབ་པར་གྱུར་བས། དམིག་པའི་རིགས་བྱར་འགྱུར་པ་རུང་བར་འཚུངས་པར་གནས་པ་ཁོ་ན་མི་དམིག་པ་དངོས་པོར་མེད་པའི་སྒྲུབས་པ་ཡིན་ནོ་ཞེས་བྱ་བའི་ཁྱད་པར་ཡང་བརྗོད་མི་དགོས་སྟེ། དེར་དམིག་པའི་རིགས་བྱར་མ་འགྲུབ་པ་རྣམས་ཀྱང་རྣམས་པར་བཅད་པའི་ཕྱིར་རོ། །དེའི་
བདག་ཉིད་ཅིག་ཡོངས་སུ་བཅད་པས་དེ་ལས་གཞན་པའི་དག་ཉིད་རྣམས་པར་བཅད་པ་ཡིན་ཏེ། དེའི་བདག་ཉིད་དུ་ངེས་བར་སྣང་བ་ཤེས་པའི་ཕྱིར་རོ། །དེའི་བདག་ཉིད་ནི་དེ་ལས་གཞན་པའི་བདག་ཉིད་མ་ཡིན་ནོ། །གཞན་གྱི་བདག་ཉིད་རྣམས་པར་མ་བཅད་ན། འཇུག་པ་དང་ལྡོགས་པ་དག་མེད་
པས་ཐལ་བ་སྔ་མར་གྱུར་རོ། །ཡུལ་དང་དུས་དང་ངོ་བོར་ཉིད་དང་གནས་སྐབས་སུ་ངེས་པ་དེ་བློས་དེའི་བདག་ཉིད་དུ་དམིག་པ་ན་འདིའི་དེ་ཁོ་ན་ཉིད་མེད་པར་རྣམ་པར་གཅོད་དོ། །གལ་ཏེ་གཞན་གྱི་དངོས་པོ་རྣམ་པ་བཅད་པར་འགྱུར་ན། དེ་ལྟར་ན་གདོངས་དེ་དེས་ཡོངས་སུ་བཅད་པ་དང༌། དེ་ཁོ་
ན་ཉིད་ཀྱང་དེ་དེ་ཁོ་ནའི་ཡིན་གྱི་གཞན་གྱི་མ་ཡིན་ནོ་ཞེས་བྱ་བ་ཡིན་ཏེ། གཞན་དུ་འགྱུར་པ་རྣམས་པར་གཅོད་པ་ཉིད་དེ་ཡོངས་སུ་གཅོད་པ་ཡིན་ནོ། །དེ་བས་ན་ཚད་མ་ཅིག་འཇུག་པ་ནི་དངོས་པོ་ཐམས་ཅད་ཕུང་པོ་གཉིས་སུ་རྣམས་པར་འཇོག་པར་བྱེད་དེ། དེ་ནི་རྗེས་སུ་འགྲོ་བ་དང་ལྡོགས་པའི་བློའི་རྒྱུ་
ཉིད་ཁོ་ནས་འབྲས་བུ་དང་བཅས་པ་ཉིད་ཡིན་པའི་ཕྱིར་རོ། །དེ་ལས་མ་བཏོགས་པ་མ་ལུས་པ་རྣམ་པར་གཅད་པས་ཁྱབ་པ་བསྒྲུབ་པ་ཁོ་ནས་རྣམ་པ་གཞན་མེད་པར་གྲུབ་པོ། །དེ་དེ་ལས་གཞན་པ་ཉིད་ཀྱིས་མ་ཁྱབ་པར། དེས་དོན་དེ་རྣམ་པར་མ་གཅད་པའི་ཕྱིར་ཡང་དངོས་པོ་ཡོངས་སུ་མ་བཅད་
པར་ཐལ་བར་འགྱུར་རོ། །དེ་ལྟ་བས་ན། ཚད་མའི་བྱེད་པ་ནི་འགའ་ཞིག་ལ་ཚད་མ་འཇུག་པ་དེ་ནི། ཡོངས་སུ་བཅོད་ཅིང་དེ་ལས་གཞན་པ་ནི་རྣམས་པར་བཅོད་ལ། རྣམ་པ་གསུམ་པ་གཞན་ནི་མེད་པར་བསྒྲུབ་པར་བྱེད་པ་ཞེས་བྱ་བ་འདི་ཡིན་ནོ། །འདི་ལྟར་འགའ་ཞིག་ལ་ཚད་མར་
འཇུག་པ་ནི། དེ་ལས་གཞན་པ་ལས་རྣམ་པར་གཅོད་དེ། དེ་ཉིད་ཡོངས་སུ་གཅོད་པ་དང་དེ་ལས་གཞན་པ་ཉིད་དེ་ལས་རྣམ་པར་གཅོད་པ་དང་དེ་ལས་ཡོངས་སུ་མི་གཅོད་པའི་ཕྱིར་རོ། །དེའི་ཕྱིར་ཚད་མ་དེ་ཉིད་རྣམ་པ་གཞན་མེད་པར་སྒྲུབས་པར་བྱེད་དེ། དེ་སྣང་ན་མི་སྣང་པ་ཐམས་ཅད་ནི་དེ་