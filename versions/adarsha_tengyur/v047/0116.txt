རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །མཉམ་པར་གཞག་པས་རྟག་ཏུ་ཡང་། །བླ་མའི་མཎྜལ་བྱས་ནས་ནི། །ཡི་དམ་ལྷ་ཡི་མཎྜལ་དང་། །ཀློག་པའི་མཎྜལ་མཆོད་སོགས་བྱ། །ད་ནི་བླ་མའི་མཎྜལ་བྱ། །དེ་ལ་དབུས་སུ་ནི། ཨོཾ་ཧཾ་སུ་མ་ཧཱ་མེ་ར་བེ་ན་མཿ། ཤར་
དུ་ནི། ཨོཾ་ཡཾ་པཱུརྦ་བི་དེ་ཧཱ་ཡ་ན་མཿ། ལྷོར་ནི། ཨོཾ་རཾ་ཛམྦུ་དྭཱི་པཱ་ཡ་ན་མཿ། ནུབ་ཏུ་ནི། ཨོཾ་ལཾ་ཨ་པ་ར་གོ་དཱ་ནཱི་ཡེ་ན་མཿ། བྱང་དུ་ནི། ཨོཾ་བཾ་ཨུཏྟ་ར་ཀུ་ར་བེ་ན་མཿ། མེའི་མཚམས་སུ་ནི། ཨོཾ་ཡཿ། ཨུ་པ་དྭཱི་པཱ་ཡ་ན་མཿ། བདེན་བྲལ་དུ་ནི། ཨོཾ་རཿ། ཨུ་པ་དྭཱི་པཱ་ཡ་ན་མཿ། རླུང་གི་ཕྱོགས་སུ་ནི།
 ཨོཾ་ལཿ། ཨུ་པ་དྭཱི་པཱ་ཡ་ན་མཿ། དབང་ལྡན་གྱི་ཕྱོགས་སུ་ནི། ཨོཾ་བཿ། ཨུ་པཱ་དྭཱི་པཱ་ཡ་ན་མཿ། ཡང་དབུས་ཀྱི་ཤར་དུ་ནི། ཨོཾ་ཡ་ག་ཛ་རཏྣ་ཡ་ན་མཿ། ལྷོར་ནི། ཨོཾ་ར་པུ་རུ་ཥ་རཏྣཱ་ཡ་ན་མཿ། ནུབ་ཏུ་ནི། ཨོཾ་ལ་ཨ་ཤྭ་རཏྣཱ་ཡ་ན་མཿ། བྱང་དུ་ནི། ཨོཾ་བསྟི་རཏྣི་རཏྣཱ་ཡ་ན་མཿ། མེའི་མཚམས་སུ་
ནི། ཨོཾ་ཡཱ་ཁརྒ་རཏྣཱ་ཡ་ན་མཿ། བདེན་བྲལ་གྱི་ཕྱོགས་སུ་ནི། ཨོཾ་རཱ་ཙཀྲ་རཏྣཱ་ཡ་ན་མཿ། རླུང་གི་ཕྱོགས་སུ་ནི། ཨོཾ་ལཱ་མ་ཧཱ་མ་ཎི་རཏྣཱ་ཡ་ན་མཿ། དབང་ལྡན་གྱི་ཕྱོགས་སུ་ནི། ཨོཾ་བཱ་མ་ཧཱ་ནི་དྷི་བྷྱོ་རཏྣཱ་ཡ་ན་མཿ། འདི་དག་ཐམས་ཅད་ནི་གཟུགས་ཇི་ལྟ་བར་བལྟ་སྟེ། མཆོད་ནས་བླ་མ་
མདུན་དུ་བལྟས་ལ། འདི་མཐའ་དག་བླ་མ་ལ་ཕུལ་ནས། མེ་ཏོག་གི་སྙིམ་པ་སྔོན་དུ་འགྲོ་བས་ཕྱག་བྱ་སྟེ། ཨོཾ་ཨཱཿ། ཡང་དག་པའི་ཡེ་ཤེས་ཀྱི་སྣང་བ་མཛད་པ་དཔལ་ལྡན་བླ་མའི་ཞབས་ཀྱི་པདྨ་ལ་ཕྱག་འཚལ་ལོ། །ཧཱུྃ་གང་གི་སྐུ་དྲིན་འོད་ཀྱིས་གསལ་བྱས་བདག་ཉིད་ཀྱི། དེ་ཉིད་རིན་
ཆེན་ཚོགས་ཀྱི་འོད་ཀྱིས་མུན་བཅོམ་སྟེ། །མཐོང་བ་སྐྱོན་མེད་བདག་རྣམ་རོལ་པས་ལྷག་བལྟ་བ། །བླ་མ་ཉི་མ་དེ་ལ་གུས་པས་ཕྱག་འདི་འཚལ། །ཞེས་བསྟོད་པ་བྱའོ། །བླ་མའི་མཎྜལ་གྱི་ཆོ་གའོ། །དང་པོའི་སངས་རྒྱས་ཀྱི་རྒྱུད་ཆེན་པོ་ལས་ཀྱང་གསུངས་པ། རང་གི་ཡི་དམ་
གྱི་ལྷའི་སྟེང་དུ་ཀློག་ཁྲིའུ་ལ་སོགས་པ་འཇོག་པ་ནི་བཀག་པའི་ཡང་ཕྱིར་ན། དེ་ཉིད་ལས་གསུངས་པའི་མཎྜལ་གྱི་དཀྱིལ་འཁོར་བརྗོད་དོ། །ཤར་དུ་ཤར་གྱི་ལུས་འཕགས་ཏེ། །ལྷོ་ཡི་ཕྱོགས་སུ་འཛམྦུའི་གླིང་། །ནུབ་ཏུ་བ་ལང་སྤྱོད་ཡིན་ཏེ། །བྱང་དུ་བྱང་གི་སྒྲ་མི་སྙན། །དབུས་སུ་རི་རབ་