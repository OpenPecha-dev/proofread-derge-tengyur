ཕྱག་འཚལ་ལོ། །ཞལ་དགུ་ཕྱག་ནི་སུམ་ཅུ་རྩ་བཞི་ཞབས་བཅུ་དྲུག །མཐིང་ནག་མིའུ་ཐུང་གཟུགས་ཅན་གཅེར་བུ་མ་ཧེའི་ཞལ། །ཕེཾ་དང་ཧ་ཧ་ཧི་ཧི་དྲག་པོའི་སྒྲ་དང་ལྡན། །མི་འགྱུར་འཇམ་དཔལ་བདེ་ཆེན་ཁྱོད་ལ་ཕྱག་འཚལ་བསྟོད། །དྲག་པོའི་སྟོབས་ཀྱིས་བདུད་བཞི་འཇོམས་
མཛད་གཤིན་རྗེའི་གཤེད། །གྲུབ་ཆེན་བརྒྱད་ཀྱི་དབུགས་འབྱིན་སྐྱེ་མཆེད་མཆོག་སྦྱིན་མཛེས། །སེམས་ཅན་རེ་སྐོང་ལས་མཛད་བྱམས་པ་ཐུགས་རྗེ་ཅན། །ཟག་མེད་བདེ་རྒྱས་མཉམ་མཆོག་ཁྱོད་ལ་ཕྱག་འཚལ་ལོ།།      །།༄༅༅། །རྒྱ་གར་སྐད་དུ། ཤྲཱི་བཛྲ་བྷཻ་
ར་བ་སྟུ་ཏི། བོད་སྐད་དུ། དཔལ་རྡོ་རྗེ་འཇིགས་བྱེད་ཀྱི་བསྟོད་པ། དཔལ་རྡོ་རྗེ་འཇིགས་བྱེད་ལ་ཕྱག་འཚལ་ལོ། །མི་ཐུང་སྒེག་པོ་སྤྲིན་འདྲའི་མདོག །འོད་ཟེར་བྱེ་བ་འཕྲོས་པས་བཞེངས། །མཚན་མ་འགྲེང་བ་མ་ཧེའི་ཞལ། །གཉིས་མེད་སྦྱོར་བས་ཁྱོད་རྒྱལ་མཛད། །བྱོལ་སོང་མ་
ལུས་ཐམས་ཅད་ཀུན། །བཅུ་དྲུག་ཞབས་ཀྱིས་ཐམས་ཅད་མནན། །བརྐྱང་བསྐུམ་ཞབས་ནི་བརྗིད་པར་གནས། །སྟོབས་ལྡན་ཁྱོད་ལ་ཕྱག་འཚལ་ལོ། །གླང་པོའི་པགས་པ་ཕྱག་གཉིས་འཛིན། །གཡས་ཀྱི་དང་པོ་གྲི་གུག་སྟེ། །གཉིས་པས་མཚོན་རྩེ་གཅིག་པ་འཛིན། །གསུམ་པའི་ཕྱག་གིས་གཏུན་ཤིང་བསྣམས། །བཞི་པ་
ཆུ་གྲི་བཟང་པོ་འཛིན། །ལྔ་པ་རྡོ་རྗེ་རྩེ་གཅིག་བསྣམས། །དྲུག་པའི་ཕྱག་གིས་སྟ་རེ་འཛིན། །བདུན་པའི་ཕྱག་གིས་མདུང་འཛིན་ཏོ། །བརྒྱད་པའི་ཕྱག་གིས་མདའ་འཛིན་ཏོ། །དགུ་པ་འགུགས་དོན་ལྕགས་ཀྱུ་འཛིན། །བཅུ་པ་ཁྱབ་འཇུག་དབྱུག་ཏོ་བསྣམས། །བཅུ་གཅིག་རྟོག་
འཇོམས་ཁ་ཊྭཱཾ་ག །ཆོས་འཁོར་བསྐོར་བ་བཅུ་གཉིས་པ། །བཅུ་གསུམ་ཡེ་ཤེས་རྡོ་རྗེ་འཛིན། །བཅུ་བཞི་བརྡུངས་དོན་ཐོ་བ་བསྣམས། །བཅོ་ལྔ་དགྲ་གསོད་རལ་གྲི་འཛིན། །བཅུ་དྲུག་ཅང་ཏེའུ་གཉིས་མེད་བརྡུང་། །དེ་ལྟར་འཛིན་ལ་ཕྱག་འཚལ་བསྟོད། །གཡོན་གྱི་དང་པོས་
ཐོད་པ་འཛིན། །གཡོན་གྱི་གཉིས་པས་ཚངས་མགོ་བསྣམས། །གསུམ་པ་ཤེས་རབ་ཕུབ་འཛིན་ཏེ། །བཞི་པ་བསྒྲུབ་བྱའི་རྐང་པ་འཛིན། །ལྔ་པ་བཅིང་དོན་ཞགས་པ་འཛིན། །དྲུག་པ་གཞུ་འཛིན་ཐབས་ཀྱི་དོན། །བདུན་པ་ཉོན་མོངས་རྒྱུ་མ་འཛིན། །བརྒྱད་པ་ས་རབ་དྲིལ་