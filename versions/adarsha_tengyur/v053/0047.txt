རིགས་གྱུར་པ། །སྲིད་པ་གསུམ་ཡང་སྲེག་པར་བྱེད། །མེ་ལྕེ་ནམ་མཁར་ཁྱབ་པར་བྱེད། །ཨ་ཙིན་དཔལ་ནི་གར་བྱེད་འགྱུར། །ནམ་མཁར་རྔེའུ་ཆུང་ས་ལ་རྔེའུ་ཆུང་བརྡུང་། །རྡོ་རྗེ་མེ་ཡིས་རྒྱ་མཚོ་སྐེམས། །ཉི་ཟླ་གཉིས་ཀྱང་སྐྱབས་སུ་གཞུག །གར་
བྱེད་དཔལ་གྱི་ཨ་ཙིན་ཐོད་པ་ཅན། །ནམ་མཁར་རྔེའུ་ཆུང་ས་ལ་རྔེའུ་ཆུང་བརྡུང་། །ལྷ་དང་ལྷ་མིན་མི་རྣམས་དང་། །དབང་ཕྱུག་ཨུ་མ་ལ་སོགས་པ། །ཐམས་ཅད་ཡེ་ཤེས་མེ་ཡིས་བསྲེགས། །གར་བྱེད་དཔལ་གྱི་ཨ་ཙིན་ཐོད་པ་ཅན། །ནམ་མཁར་རྔེའུ་ཆུང་ས་ལ་རྔེའུ་ཆུང་བརྡུང་། །
རྣལ་འབྱོར་མ་ནི་ཁྲིད་བྱས་ནས། །མགོན་པོའི་གནས་སུ་འཇུག་པར་བྱེད། །འདི་ལྟའི་དཀྱིལ་འཁོར་གླུ་རུ་བླངས། །གར་བྱེད་དཔལ་ནི་ཨ་ཙིན་ཐོད་པ་ཅན། །ནམ་མཁར་རྔེའུ་ཆུང་ས་ལ་རྔེའུ་ཆུང་བརྡུང་། །མུ་སྟེགས་ཀྱི་གཏུམ་མོ་ཞེས་བྱ་བ་སློབ་དཔོན་ཨ་ཙིནྟས་མཛད་པ་རྫོགས་སོ།།      །།
༄༅༅། །རྒྱ་གར་སྐད་དུ། དྷཱ་ཏུར་པཱ་ད་ནཱ་མ། བོད་སྐད་དུ། གསེར་འགྱུར་གྱི་རྩི་ཞེས་བྱ་བ། ཡུམ་རྡོ་རྗེ་ཕག་མོ་ལ་ཕྱག་འཚལ་ལོ། །སྦྱིན་པའི་ཕ་རོལ་རྫོགས་པའི་ཕྱིར། །གསེར་འགྱུར་རྩི་ཡི་གདམས་པ་ནི། །ཉམས་སུ་ལེན་པའི་གང་ཟག་ལ། །ཚོགས་ནི་བསག་ཕྱིར་
བཤད་པར་བྱ། །བལ་པོ་སེའུ་སྨན་ཚ་དང་། །ས་འུ་ར་བསྲེ་ཀ་སི་ས། །ཆང་སྐྱུར་དང་ནི་སྦྱར་བར་བྱ། །ཟངས་ཀྱི་སྣོད་དུ་ཞག་གསུམ་བཞག །དེ་ནས་བདུན་གསུམ་ཉི་ཤུ་གཅིག །ཞལ་གྱི་གདམས་པའི་སྨན་རྩི་ཡིས། །སྲབ་མོའི་ལྕགས་རྣམས་ཟངས་སུ་འགྱུར། །དངུལ་
ཆུ་དང་ནི་ཁམ་ས་དང་། །སེན་རྩི་དང་ནི་ལྕི་བ་ནི། །ལྡེ་གུར་བྱས་ནས་དེ་ཡི་དབུས། །ཟངས་དམར་བཞག་ན་དངུལ་དུ་འགྱུར། །རྟ་རྨིག་དང་ནི་ལུག་རུ་དང་། །རུས་སྦལ་ཤུན་ལྤགས་ཤི་ལར་བཅས། །བཞུས་པའི་གསེར་ལ་དངུལ་བཏབ་ནས། །དེ་རྣམས་བསྡུས་པའི་ཆ་བརྒྱད་
ཀྱིས། །བཞུས་པའི་ཞ་ཉེ་བཏབ་བྱས་ནས། །ཟླ་བ་ལྔར་ནི་དངུལ་འགྱུར་རོ། །དངུལ་དང་ཁར་བ་མཉམ་བྱས་ནས། །ཞ་ཉེའི་ཚད་དུ་བསྲེ་བར་བྱ། །ཕྱི་ལྟའི་སྣོད་ཀྱི་ནང་དུ་ནི། །ཞུ་བས་ཐམས་ཅད་དངུལ་དུ་འགྱུར། །ཤ་ཆེན་སྲང་ནི་བརྒྱད་དང་ནི། །ཞ་ཉེ་དཀར་པོ་དེ་དང་མཉམ། །ས་ཛཱི་སྲང་