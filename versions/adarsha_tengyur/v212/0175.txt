དཀར་པོ་ཉི་མས་མཚན། ༢ །ཕྱོགས་ཀྱི་མཐའ་དང་བཅོ་ལྔ་དག །ཚིགས་ཅན། དགའ་བ། འཕེལ་བ་སྟེ། །དེ་དག་མཆོད་སྦྱིན་དུས་སུ་བཤད། །འབྱུང་པོ་ནག་པོའི་བཅུ་བཞིའོ། །ཟླ་བ། གང་བ། འཇལ་བྱེད་རྫོགས། །ཉ་གང་བ་དང་ཆོས་
གནས་དང་། །ཟླ་བའི་མའོ་དེ་ནས་ནི། །རཱ་ཀཱ་གང་བ། རི་བོང་ཅན། །ཟླ་བ་གང་བ་ཞེས་པའོ། །ཆ་ཡིས་དམན་པ་རྗེས་འགྲོ་ཅན། །ཉིན་དང་དེའི་མཚན་མོའོ། །གནམ་སྟོང་། གནམ་སྟོང་གནས་པ་དང་། །མི་མཐོང་ཉི་ཟླ་འགྲོགས་པ་དང་། །གནམ་དང་། གནམ་
སྟོང་ཅན་དང་ནི། །སྟོང་དང་། ཟླ་བ་སྟོང་པའོ། །ཟླ་མཐོང་། ཟླ་བ་གཞོན་ནུའོ། །ཟླ་བ་ཉམས་པ་ཆ་རྣམས་སོ། །ཉེར་འཚེ་དང་ནི་གཟས་བཟུང་དང་། །སྒྲ་གཅན་རེག་དང་གཟས་གནམ་སྟོང་གི་མིང་། འཛིན་ནོ། ༤ །གཟའ་འདི་དག་གིས་ཟླ་བ་འཛིན། །ཟོས་པ་
དང་ནི། མེ་ཏོག་ལྡན། །ཉེ་བར་རྒྱུག་བྱེད་སྤངས་པ་དང་། །མེ་ཡིས་བསྲེག་དང་རང་བཞིན་བསྒྱུར། །ཉིན་མོར་བྱེད་དང་། མཚན་བྱེད་དག །གཅིག་ཏུ་སྦྱོར་བ་མེ་ཏོག་ལན། །གཟའ་ཡི་རབ་ཏུ་བྱེད་པའོ།། །།མིག་འཛུམས་བཅོ་བརྒྱད་ཀཥྛ་སྟེ། །དེ་སུམ་ཅུ་ལ་
ཆ་ཞེས་བྱ། །དེ་སུམ་ཅུ་ནི་སྐད་ཅིག་སྟེ། །དེ་ཉིད་བཅུ་གཉིས་ཡུད་ཙམ་ཡིན། །དེ་སུམ་ཅུ་ཡིས་ཉིན་ཞག་གོ །དེ་དག་བཅོ་ལྔ་ཕྱོགས་ཡིན་ཏེ། །སྔ་མ་ཕྱི་མའི་ཕྱོགས་དག་ནི། །དཀར་དང་ནག་པོ་དེ་གཉིས་ཟླ། །མགོ་སོགས་ཟླ་བ་གཉིས་གཉིས་དུས། །དེ་དག་གསུམ་
གྱིས་བགྲོད་པའོ། །ལྷོ་བྱང་གཉིས་སུ་བགྲོད་པའི་ལོ། །ཉིན་མཚན་མཉམ་པའི་དུས་གཉིས་ལྡན། །དེ་ཡང་ཉི་མའི་འཕོ་རིམ་ལས། །ལུག་དང་སྲང་ལ་ཤེས་པར་བྱ། །རྒྱལ་དང་ལྡན་པའི་ཟླ་བ་ཉ། །རྒྱལ་གྱི་ཟླ་བ་གང་ཡིན་ཏེ། །མིང་ནི་རྒྱལ་ཡིན་མཆུ་དང་ནི། །དབོ་
སོགས་རྣམས་ནི་རིམ་པས་སོ། །མགོ་ཟླ་བའི་མིང་། རི་དགས་མགོ་དང་བཟོད་ལྡན་མ། །མགོ་དང་ལོ་ཡི་ཐོག་མ་དང་། །བཟོད་པའོ་རྒྱལ་རྒྱལ་ཟླ་བ། དང་ཚིམ་བྱེད་དང་། ༢ །དཀའ་ཐུབ་ཟླ་བ་མཆུ་ཟླའོ། ༢ །དབོ་དང་དཀའ་ཐུབ་འབྲས་ལྡན་དང་། །སྙིང་པོ་མེད་པ་སེལ་བའོ། ༤ །ནག་པ་