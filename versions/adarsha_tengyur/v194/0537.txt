དེ་སྨོས་པས་ཆོ་ག་རྣམ་པར་ཤེས་པར་བྱེད་དོ། །བཞི་པའི་མཐའ་ལས་ཞེས་པ་ཅི་ཞེ་ན། སཀྟུ་ནཱི་དྷཱ་ནཱཿ། འདིར་ཅི་ལས་མི་འགྱུར་ཞེ་ན། མཱུ་ཏྲ་ཡ་ཀལྤ་ཏེ་ཡ་བཱ་གཱུཿ། ལྟོས་པ་དང་བཅས་པའི་ཕྱིར་རོ། །བྱ་བ་མ་ཡིན་པ་ཉིད་ཚིག་ཕྱི་མ་འཇུག་པའི་ངག་ཉིད་ཀྱི་ཕྱིར་རོ། །
ཅི་ལྟར་འོ་ན། དེའི་ངག་ཉིད་ཅེ་ན། བྱ་བ་དང་འབྲེལ་བར་རུང་བའི་ཕྱིར་ཞེས་སྨྲའོ། །དེ་ཉིད་ཀྱི་ཕྱིར་འདི་མ་ཡིན་ཏེ། སཱནྡྷྱ་བ་ཧ་བིཀཾ །ཨཾ་ཏྱཱ་མ་ནནྟིཿ། འོ་ན་ཅི་ལྟར་བུ་འདོད་པར་བྱེད་པ་ལ་པུ་ཏྲཱི་ཡ་ཏི་ཞེ་ན། བྱ་བ་ཉིད་ལས་དེར་རྐྱེན་གྱི་དོན་གཉིས་ལས་སོ། །འོ་ན་ཅི་ལྟར་ཡ་བ་གཱུ་ཉེ་བར་ལེན་པ་མ་
ཡིན་ཞེ་ན་མ་ཡིན་ཏེ། ཡ་བ་གཱུ་ན་གཅིག་པའི་ཉེ་བར་ལེན་པ་ནི། དེ་འགྱུར་བ་གཤེར་བའི་རྫས་ཉིད་དོ། །གང་བྱ་བ་མ་ཡིན་པ་གང་གིས་སྐྱེད་པ་དེ་ནི་རྒྱུད་གཅིག་ལ་དེའི་ཉེ་བར་ལེན་པའོ། །ཙརྨ་ན་ལ་ཨཉའོ། །ཙརྨ་ན་ཉེ་བར་ལེན་པའི་རྣམ་འགྱུར་བརྗོད་པ་ལ་ཨཉ་འགྱུར་ཏེ། པ་ཌྷའི་ཆེད་དུ་
ཕན་པ་ནི། བཱ་ཌྷཾ་པགས་པའོ། །འཕྲེང་བ་ལ་ཕན་པ་ནི། བྲཏྲཾ། པགས་པའོ། །རྀ་ཥ་བྷ་དང་། ཨུ་པཱ་ནཱ་ཧ་ལས་ཉའོ། །ཉེ་བར་ལེན་པ་ལ་ཕན་པ་ལ་བཞི་པ་ལས་འགྱུར་ཏེ། ཨཱཪྵ་བྷྱཿ། བེའུའོ། །ཨཽ་པཱ་ན་ཧྱཾ། པགས་པའོ། །ཚ་དི་བ་ལི་དག་ཌྷཉའོ། །འདི་དག་བཞི་པའི་མཐའ་ལས་ཉེ་
བར་ལེན་ལ་ཕན་པའི་ཌྷཉ་འགྱུར་ཏེ། ལག་པ་ཁེབ་པའི་རྩྭ་རྣམས་ནི། ཚཱ་དཱི་ཥེ་ཡཾ་པགས་པའོ། །པཱ་ལ་ཡཱཾ། འབྲས་ཐུག་པོ་ཆེ་རྣམས་སོ། །ཨུ་པ་དྷི་ལས་སོ། །རང་དོན་ལ་ཌྷཉ་འགྱུར་ཏེ། སྦྱོར་བ་རྣམ་པར་ཕྱེ་བ་ལས་ཨུ་པ་དྷི་ཉིད་དོ། །ཨཽ་པ་དྷི་ཡཾ། ཨུ་པ་དྷི་ཡ་ཏེ། ཨུ་པ་ཡཱ་དྷི་ཡ་ཏེཿ།
 ཞེས་པའི་ཨུ་པ་དྷཱ་ནི་ཤིང་རྟའི་ཡན་ལག་གོ། །སུ་ལས་དེའི་གཞི་ཉེ་བར་ལེན་པ་ཉིད་ཀྱིས་སྲིད་པ་ལའོ། །སུ་ལས་ཞེས་པ་དང་པོའི་མཐའ་ལས་ཚ་དང་ཡཏ་དག་ཆོ་ག་ཇི་ལྟ་བ་བཞིན་འགྱུར་ཏེ། དེ་ཡང་དང་པོའི་མཐའི་གཞི་ཉིད་ཀྱིས་སྲིད་པའི་དོན་དང་ཉེ་བར་ལེན་པའི་རྒྱུ་ཉིད་ཀྱིས་འདིར་པྲ་སཱ་ད་ལས་
འགྱུར་རོ། །པྲ་སཱ་དཱི་ཡཿ། ཡུལ་ལོ། །པྲཱ་སཱ་དཱཿ། འདིར་འགྱུར་རོ། །པྲཱ་སཱ་དཱི་ཡཾ། ཤིང་ངོ་། །དེ་བཞིན་དུ་པ་ར་ཤ་བྱཾ། འདིའོ། །ཙ་ར་བྱཱཿ། འབྲས་ཐུག་པོ་ཆེ་རྣམས་སོ། །ཨ་ག་ར་བྱཾ། ནགས་ཚལ་ལོ། །སྲིད་པ་སྨོས་པ་ཅི་ཞེ་ན། པྲཱ་སཱ་དཿ། འདིར་ཡོད་པའོ། །པྲཱ་སཱ་དཱཿ། འདིའོ། །