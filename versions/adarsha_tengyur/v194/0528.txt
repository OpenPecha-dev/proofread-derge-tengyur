པའི་དོན་ལ་ཥྛན་ཡང་ན་འགྱུར་ཏེ། འདིའི་ཚོང་ཟོང་ཤ་ལཱ་ལུ་ཡིན་པ་ནི། ཤ་ལཱ་ལུ་ཀཿ། ཤ་ལཱ་ལུའི་སྒྲ་དྲིའི་རྫས་ཡོད་པའོ། །བཟོ་བོའི་ཡུལ་ལས་སོ། །དང་པོའི་མཐའ་ལས་འདིའི་ཞེས་པས་དོན་ལ་ཋཀ་འགྱུར་ཏེ། འདི་རྔ་བཟོ་བའི་ཡུལ་ཡིན་པ་ནི། མཱརྡཾ་གི་ཀཿ། བཻ་ཎ་བི་ཀཿ། པཱ་ཎ་བི་ཀཿ། གང་ཡང་རྔ་ལ་
སོགས་པ་རོལ་མོའི་བྱ་བ་ཤེས་པའི་ཁྱད་པར་ནི་ཀཽ་ཤ་ལཾ་སྟེ། བཟོ་བོ་མངོན་པར་བརྗོད་དོ། །དེ་ཡང་བྱ་བ་ཁོ་ན་ཡུལ་གྱི་གཙོ་བོའོ། །དེ་བཞིན་དུ་ཡུལ་དང་ཡུལ་ཅན་གྱི་ཕྱིར་རྔ་ལ་སོགས་པ་ཉིད་དུ་གཟུང་ངོ་། །དེ་ཉིད་ཀྱི་ཕྱིར་བྱུང་བའི་རྐྱེན་གྱིས་དེའི་བཟོ་བོ་ཉེ་བར་འཚོ་བའི་མངོན་བརྗོད་བསྟན་པའི་ཕྱིར་རོ། །
མཌྜུ་ཀ་ཛྷ་རྫྷ་ར་ལས་ཨཎའོ། །དང་པོའི་མཐའ་ལས་གཟོ་བོའི་ཡུལ་ལ་འདིའི་ཞེས་པའི་དོན་ལ་ཨཎ་ཡང་ན་འགྱུར་ཏེ། མཱཌྜུ་ཀི་ཀཱཿ། ཛྷཱརྫྷ་རི་ཀཿ། མཱཌྜུ་ཀཿ། ཛྷཱརྫྷ་རཿ། མཚོན་ཆ་རྣམས་ལས་སོ། །དང་པོའི་མཐའ་ལས་དྲུག་པའི་དོན་ལ་ཋཀ་འགྱུར་ཏེ། འདིའི་མཚོན་ཆ་རལ་གྲི་ཡིན་པ་ནི། ཨཱ་སཱི་ཀཿ།
 ཙཱ་ཀྲྀ་ཀཿ། དྷཱ་ནུཥྐཿ། པཱ་ར་ཤྭ་དྷི་ཀཿ། ཤཀྟི། ཡཥྚི་ལས་ཊཱི་ཀ་ཀའོ། །འགྱུར་ཏེ། འདིའི་མཚོན་ཆ་ཤཀྟི་ཡིན་པ་ནི། ཤཱཀྟཱི་ཀིཿ། ཤཱཀྟཱ་ཀིཿ། ཡཱཥྚཱི་ཀཱཿ། ཡཱཥྚཱ་ཀིཿ། ཨསྟི་ནཱསྟི། དཥྚ་ལས་ལྡན་པ་ཞེས་པ་ལའོ། །ཨསྟི་སོགས་རྣམས་ལས་འདི་ལྡན་པ་ཞེས་པ་འདིའི་དོན་ལ་ཋཀ་འགྱུར་ཏེ།
 འདིའི་ཡོད་པ་དང་ལྡན་པ་ནི། ཨཱསྟི་ཀཿ། ནཱསྟི་ཀཿ། སྐལ་པ་ནི་སྔོན་བྱས་པའི་དགེ་བ་དང་མི་དགེ་བ་སྟེ། འདི་དང་ལྡན་པ་ནི་དཻཥྚ་ཀཿ། ལྷ་དང་སྐྱེས་བུའི་བྱེད་པ་གཞན་གྱིས་སྟོང་པར་བརྗོད་དོ། །ལྡན་པ་གང་ཞིག་ཚད་མའི་མཐར་ལྷུང་བ་ཡང་མ་ཡིན་ཏེ། དེཥྚའི་སྒྲ་ནི་ཚད་མའི་དོན་དུ་བསྟན་པའི་ཕྱིར་
རོ། །ངང་ཚུལ་ལས་སོ། །ངང་ཚུལ་གྱི་ཡུལ་ལས་དང་པོའི་མཐའ་ལས་དེའི་འདི་ཞེས་པ་འདིའི་དོན་ལ་ཋཀ་འགྱུར་ཏེ། འདིའི་ཡུལ་ལ་པཱུ་པའི་ངང་ཚུལ་ནི་ཨཱ་པཱུ་པི་ཀཿ། པཱ་རུ་ཥི་ཀཿ། ཨཱ་ཀྲོ་ཤི་ཀཿ། ཀཱ་རུ་ཎི་ཀཿ། འབྲས་བུ་ལྡན་པ་ལ་ལྟོས་པ་ཉིད་ཀྱིས་ཡོངས་སུ་བསྟེན་པ་ནི་ངང་ཚུལ་ལོ། །ཙྪ་ཏྲ་
སོགས་རྣམས་ལས་ཨཎའོ། །ངང་ཚུལ་རྣམས་ལས་ད་འདིའི་དོན་ལ་འགྱུར་ཏེ། འདིའི་ངང་ཚུལ་གདུགས་དང་འདྲ་བས་ན་གདུགས་ཀྱི་རང་བཞིན་ཏེ། ཙྪ་ཏྲཿ། ཅི་ལྟར་གདུགས་ནི་ཚ་གདུང་ལ་སོགས་པ་སྐྱོབ་པར་བྱེད་པ་དང་བདེ་བའི་རྒྱུར་གྱུར་པ་དེ་བཞིན་དུ། སློབ་མ་ཡང་བླ་མའི་སྐྱོན་སྒྲིབ་པར་བྱེད་པ་