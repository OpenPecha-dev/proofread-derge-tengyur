དང་དཔུང་ཚོགས་འབྱོར་པ་ཡིས། །ཁེངས་པས་དྲེགས་པ་རྣམས་ཀྱང་རང་དབང་དུ། །རྩེ་གཅིག་འདུན་པའི་དམར་མདངས་མཁུར་ཚོས་པ། །འཕོས་པའི་མཛེས་པ་ཅི་ཡང་འབྱུང་གྱུར་ཅིག ༤༩ །ཆོས་དང་སྲིད་ཀྱི་ཕྲིན་ལས་ནམ་མཁའི་མཐའ། །རྟོགས་ཕྱིར་རིང་དུ་སོང་
སྙམ་བགྱིད་པ་དེར། །གེགས་བྱེད་མི་དང་མི་མིན་གནོད་པ་རྣམས། །ནམ་ཡང་འཇུག་པའི་གོ་སྐབས་མ་གྱུར་ཅིག ༥༠ །ཚུལ་གནས་ཐོས་བསམ་བསྒོམ་པའི་འཁོར་ལོ་ཡིས། །ལུང་དང་རྟོགས་པའི་རྒྱལ་སྲིད་ཆེན་པོ་ལ། །དབང་མཛད་ཆོས་ཀྱི་རྒྱལ་པོ་མངོན་གྱུར་ནས། །ས་གསུམ་བསྟན་
པའི་རྒྱལ་རྔ་བརྡུང་བར་ཤོག ༥༡ །དེ་ལྟའི་བྱང་ཆུབ་སྒྲུབ་པ་ལ་སྡང་བའི། །སྡིག་པས་སྙིང་ནས་བཟུང་འདྲའི་གདུག་ཅན་རྣམས། །སྐད་ཅིག་གསོན་དུ་རུང་ན་སྲུང་མའི་ཚོགས། །དཀར་ཕྱོགས་དགའ་བའི་རུ་མཚོན་ཅི་སྟེ་སྒྲེང་། ༥༢ །ལུགས་བརྒྱ་དཔྱོད་པའི་བློ་གྲོས་བ་ཀུ་ལ། །འཇམ་དཔལ་བྱིན་
རླབས་སྒེག་མོའི་འགྲམ་ཆང་གིས། །ཕྱེ་བ་གང་དེའི་སྐུ་ཚེ་ལས་དབང་དང་། །ཡོན་ཏན་རྒྱ་མཚོའི་དཔལ་ལ་སྤྱོད་གྱུར་ཅིག ༥༣ །ལུས་ཅན་ཡོངས་ཀྱི་བསོད་ནམས་ཁང་པ་རུ། །བདེ་སྐྱིད་མགྲོན་དུ་ཁུགས་པའི་འཆི་མེད་མགོན། །བསྟན་སྲིད་ལྷ་ཡི་གཞལ་མེད་ཡངས་པོ་ན། །མཁྱེན་པའི་མིག་
སྟོང་འཛུམ་པར་མ་གྱུར་ཅིག ༥༤ །ས་སྤྱོད་མཆོག་གི་བསོད་ནམས་གཡབ་མོ་ཡིས། །བོས་བཞིན་བྱོན་པའི་ཆོས་བློན་ཆེན་པོ་རྣམས། །དགེ་བ་བཅུ་དང་མཐུན་པའི་བཀའ་ཁྲིམས་ཀྱིས། །ཁམས་གསུམ་འགྲོ་བ་བདེ་ལ་དགོད་གྱུར་ཅིག ༥༥ །ཆོས་སྦྱིན་འདི་ཡི་ལས་བྱེད་མགོ་འདྲེན་དུ། །འོས་པའི་
ཡི་གེ་དམ་པ་གང་གི་གཙུག །བབ་པ་དེ་ཡང་སྐྱེ་ནས་སྐྱེ་བ་རུ། །རྒྱལ་བའི་གསུང་རབ་ཀུན་ལ་དབང་འབྱོར་ཤོག ༥༦ །རྟགས་གསུམ་སྔོན་རྗེས་འཇུག་དང་བྱ་བྱེད་ལས། །དུས་གསུམ་རྣམ་དབྱེ་འབྱེད་པའི་བློ་གྲོས་ཀྱིས། །བརྡ་དག་བྱེད་པ་རྣམས་ནི་བྱང་ཆུབ་བར། །མཆོག་གི་བསྟན་ལ་བྱ་བ་བྱེད་
གྱུར་ཅིག ༥༧ །བཟོ་གནས་སྦྱངས་པའི་མཐར་སོན་སྐུ་གཟུགས་དང་། །ཡི་གེའི་རིག་བྱེད་འདྲི་འདོན་རྐོ་བ་སོགས། །སྒོ་གསུམ་ལས་ཀྱི་འབྲེལ་ཐོགས་ཐམས་ཅད་ཀྱང་། །ཚོགས་གཉིས་རྫོགས་པའི་འབྲས་བུ་མངོན་གྱུར་ཅིག ༥༨ །བདག་ཀྱང་བྱང་ཆུབ་བར་གྱི་སྐྱེ་བའི་ཕྲེང་། །རྣམ་གསུམ་