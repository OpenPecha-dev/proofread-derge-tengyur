།བདེ་བའི་སྟན་ལ་ཉེར་འདུག་སྟེ། །ལྷ་དང་དཀོན་མཆོག་སྤྱན་དྲངས་ནས། །མཆོད་དང་སྡིག་བཤགས་ལ་སོགས་བྱ། །ཨ་བྷཱ་བ་སྭ་བྷཱ་བ་བི་ཤུདྡྷ་བཛྲ་ཙཀྵུ་ཨ་ཨཱ་ཨཾ་ཨཿ། དེ་ནས་སྟོང་པའི་ཏིང་ངེ་འཛིན་ལས། །ནམ་མཁར་ཨ་ནི་བསམ་པར་བྱ། །རྡོ་རྗེ་མེ་དཔུང་རབ་
ཏུ་འཕྲོས། །རྡོ་རྗེའི་སྟེང་དུ་ཨ་བསམས་ཏེ། །གྱུར་བས་ཤེས་རབ་ཡེ་ཤེས་ནི། །མདོག་དཀར་འཁོར་ལོ་རལ་གྲི་འཛིན། །ཉི་སྟེང་ཧཱུཾ་གི་འཕྲོ་འདུ་ལས། །གྱུར་པས་གཤིན་རྗེ་གཤེད་པོ་ནི། །བགེགས་ཀྱི་རྒྱལ་པོ་ཆེན་པོ་སྟེ། །ལུས་ནི་རྡོ་རྗེས་རྣམ་པར་བརྒྱན། །ཕྱག་ན་རྡོ་རྗེ་
བེ་ཅོན་དང། །ཤུགས་དང་བཅས་པའི་སྤྲུལ་ཞགས་བསྣམས། །ཚང་མེད་བཞི་ལྡན་ཁྲོ་བོ་ནི། །ཤིན་ཏུ་ཁྲོས་པ་རྣམ་པར་བསྒོམ། །ཛཿ་ཧཱུཾ་བཾ་ཧོཿ་ཞེས་བྱ་བས་དགུག་པ་དང་གཞུག་པ་དང། བཅིང་བ་དང། དགྱེས་པ་བསྐྱེད་ནས། ཨོཾ་སྭ་ཧཱུཾ། གསུམ་གྱིས་བྱིན་གྱིས་བརླབས་
ནས་དབང་བསྐུར་བྱའོ། །དེ་ནས་བསྒོམས་པས་སྐྱོན་བཟླས་པ་བྱ་སྟེ། ཨོཾ་པྲ་ཛྙཱཛྙཱ་ན་མའུ་རྟ་ཡེ་ཡ་མཱནྟ་ཀ་ཧཱུཾ། ཞེས་བརྗོད་ནས། མཚན་བརྗོད་དེ་གཏོར་མ་གཏང་བར་བྱའོ། །དེ་ལྟར་བསྟོད་ནས་གཤེགས་སུ་གསོལ་ལོ། །བདག་གིས་འགྲོ་བ་ཕན་ཕྱིར་བརྩམས། །དགེ་བས་འབྲས་
བུ་ཚད་མེད་ཤོག་གཤིན་རྗེ་གཤེད་ཀྱི་སྒྲུབ་ཐབས་སློབ་དཔོན་ཨ་ཤྭ་ཀ་ཤྲཱི་ས་མཛད་པ་རྫོགས་སོ།། །།པཎྜི་ཏ་དྷརྨ་ཤྲཱི་མི་ཏྲ་དང། །ལོ་ཙཱ་བ་ཆོས་ཀྱི་བཟང་པོས་བརྒྱུར་བའོ།།  །རྒྱ་གར་སྐད་དུ། །ཨཱ་རྱཱ་ཙ་ལ་སཱ་དྷཱ་ནཾ། བོད་སྐད་དུ། འཕགས་པ་
མི་གཡོ་བའི་སྒྲུབ་ཐབས། རྡོ་རྗེ་རྣོན་པོ་ལ་ཕྱག་འཚལ་ལོ། །གསུང་སྒྲ་ཟབ་མོའི་སྒྲ་སྒྲོགས་ཤིང། །འཇམ་པའི་མགོན་ལ་ཕྱག་འཚལ་ནས། །མཚན་གྱི་དོན་ལ་རབ་བརྟེན་ཏེ། །བདག་གིས་སྒྲུབ་ཐབས་རབ་ཏུ་བཤད། །མེ་ཏོག་ཁང་པ་མཛེས་པར་ནི། །བདེ་བའི་སྟན་ལ་
ཉེར་འདུག་སྟེ། །རང་གི་སྙིང་གའི་ཨ་ལས་ནི། །དཀོན་མཆོག་ལ་སོགས་སྤྱན་དྲངས་ཏེ། །ཕྱག་འཚལ་མཆོད་ལ་སོགས་པ་བྱ། །བྱང་ཆུབ་མཆོག་ཏུ་སེམས་བསྐྱེད་དོ། །ཨོཾ་ཨ་བྷཱ་བ་སྭ་བྷཱ་བ་བི་ཤུདྡྷ་བཛྲ་ཙཀྵུ་ཨ་ཨཱ་ཨཾ་ཨཿ། དེ་ནས་ཨ་ལས་བྱུང་བ་ཡི། །རྡོ་རྗེ་རྣོན་པོར་རབ་བསྐྱེད་དེ། །