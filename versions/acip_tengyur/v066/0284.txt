།རྡོ་རྗེ་སེམས་དཔའ་ནི་ནམ་མཁའི་མདོག་ཅན་ཇི་སྐད་འབྱུང་བའི་ཕྱག་རྒྱ་ཅན་ཧཱུཾ་གི་སྙིང་པོ་ཅན་རྡོ་རྗེས་མཚན་པའོ། །རིན་ཆེན་འབྱུང་ལྡན་ནི་གསེར་བཙོ་མའི་མདོག་ཅན་ཇི་སྐད་འབྱུང་བའི་ཕྱག་རྒྱ་ཅན་ཏྲཱཾ་གི་སྙིང་པོ་ཅན་རིན་པོ་ཆེས་མཚན་པའོ། །འོད་དཔག་མེད་ནི་མེ་ལྕེ་འབར་བའི་
མདོག་ཅན་ཇི་སྐད་འབྱུང་བའི་ཕྱག་རྒྱ་ཅན་ཧྲཱིའི་སྙིང་པོ་ཅན་པདྨོས་མཚན་པའོ། །དོན་ཡོད་གྲུབ་པ་སཱ་ལུ་ལྗང་བའི་མདོག་ཅན་ཇི་སྐད་འབྱུང་བའི་ཕྱག་རྒྱ་ཅན་ཨཿའི་སྙིང་པོ་ཅན་རལ་གྲིས་མཚན་པའོ། །འདི་དག་དབུས་བཅས་ཕྱོགས་རྣམས་སུ། །རིམ་བཞིན་ལས་ལྔ་མཛད་པ་ལ། །
བརྩོན་པས་ཏིང་ངེ་འཛིན་བཞེངས་པ། །བདག་སྦྱང་བ་དང་གཞན་སྦྱང་བ་གཉིས། ཨོཾ་ཨཱ་སྭ་པཱ་རཱརྠ་ཛྙཱ་ན་སྭ་བྷཱ་བ་ཤུདྡྷ་པྲ་ཀཱ་སཱ་ཧཱ། འཁོར་ལོ་ལྟ་བུའི་སྔགས་སོ། །ཐུགས་རྗེ་ཆེན་པོ་ལྷ་ལྔའི་སྒྲུབ་ཐབས་རྫོགས་སོ།།