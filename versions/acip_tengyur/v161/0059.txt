བདག་མོ་ཆེན་མོ་སྐྲ་རང་གིས་འཇར་བར་བྱེད་པའི་བར་དུ་འདི་ནི་གནོད་པ་སྟེ། ཨུཏྤ་ལའི་མདོག་ཅན་གྱིས་གྲོང་ཁྱེར་ཆེན་པོ་དྲུག་ཏུ་སྨད་འཚོང་མར་གྱུར་པ་ན་ཆོས་སྦྱིན་མའི་ཕོ་ཉ་བསྙེན་པར་རྫོགས་པར་བྱས་པས། གཽ་ཏ་མ་སྐེམ་མོའི་ཁྱོས་བཟུང་བ་དང་། བུའི་ཤ་
ཟོས་པས་དེ་ལ་འདི་ནི་<གནད་,གནོད་>པའོ། །དེ་ཐོས་ནས་སྦོམ་དགའ་མོའི་གྲོགས་མོ་མ་རུངས་པ་དང་རྩོད་པ་ན་དགེ་སློང་མ་ཙབ་ཀྲོལ་བྱེད་པ་དང་། དེ་ནས་དགེ་སློང་མ་རབ་ཏུ་མང་པོ་རྣམས་འདི་སྐད་ཅེས་ཡང་མ་རུངས་མ་ཁྲོ་བས་སྨྲ་བ་དང་བཅས་ནས་སྨྲ་བར་བྱེད་པ་གང་གིས་རབ་ཏུ་ཕྱུང་ཞེས་ཟེར་རོ། །དེ་
བས་ན་མ་རུངས་པ་འདི་ལ་ཙབ་ཀྲོལ་བྱེད་པ་ཉིད་ཚད་མ་ཞེས་བྱ་བ་ཡིད་ཆེས་པའོ། །ཤིན་ཏུ་མཐུན་པ་ཉིད་སྟོབས་དང་ལྡན་པའི་ཉེས་དམིགས་སུ་གྱུར་པ། ཙབ་ཀྲོལ་བྱེད་པ་དེ་བས་ན། ཙབ་ཀྲོལ་བྱེད་པ་ཐམས་ཅད་ལ་ཆོ་ག་འདི་རྣམ་པར་གཞག་པར་རིག་པར་བྱའི་ཁྲོ་བས་སྨྲ་བ་ཉིད་ལ་ནི་མ་ཡིན་ནོ། །
བསྙེན་པར་རྫོགས་པ་ཉིད་ལ་ཤིན་ཏུ་སྟོབས་དང་ལྡན་པ་ཉིད་མནན་པ་ལ་དགེ་སྦྱོང་དུ་མེད་པའི་ཆོས་དང་མཐུན་པ་ཉིད་གཤེ་བ་མཚང་འདྲུ་བ་ཞེས་བྱ་བ་ལ་བསྙེན་པར་རྫོགས་པ་ལ་འདི་བཀག་པའོ། །སྐྱོན་ཅན་སྡུད་པ་ལས་གྱུར་པའི་ལྟུང་བྱེད་དུ་གཏོགས་པའོ། །ཡལ་བར་འདོར་བ་ལས་
གྱུར་པའི་ལྟུང་བ་བཞི་པོ་དག་ལས། དེ་རྣམས་ཀྱི་དང་པོ་གང་ཡིན་ཞེ་ན། དེའི་ཕྱིར་རབ་ཏུ་ཕྱུང་བ་དང་བསྙེན་པར་རྫོགས་པར་བྱས་པ་དག་ལ་ཕན་མི་འདོགས་པ་ལའོ་ཞེས་བྱ་བ་སྨོས་ཏེ། མཁན་མོ་ཉིད་ཀྱིས་ཞེས་བྱ་བ་ཐམས་ཅད་ཀྱི་དབང་དུ་བྱས་པར་རིག་པར་བྱའོ། །རབ་ཏུ་བྱུང་བ་དང་
བསྙེན་པར་རྫོགས་པར་བྱ་བ་དག་ལ་གདམས་ངག་ལ་སོགས་པས་ཡོངས་སུ་མི་སྐྱོང་ཞིང་། ཕན་མི་འདོགས་པ་དག་ལ་ལྟུང་བྱེད་དུ་འགྱུར་རོ། །གང་ལ་བསླབ་པའི་གཞི་གཉིས་པར་འགྱུར་ཞེ་ན། དེའི་ཕྱིར་བར་ཆད་མཐོང་བ་ནི་མི་འདྲེན་པ་ལའོ་ཞེས་བྱ་བ་སྨོས་ཏེ། བདག་པོ་ལ་སོགས་
པ་དག་གིས་བར་ཆད་དུ་འགྱུར་བ་མཐོང་ན་རབ་ཏུ་བྱུང་བ་དང་། བསྙེན་པར་རྫོགས་པ་དག་བར་ཆད་ཀྱི་གནས་དེ་ལས་མི་འདྲེན་ཏམ། དེ་ཉིད་དུ་འཇིགས་པ་མེད་པའི་གནས་སུ་མི་འདྲེན་ན་ལྟུང་བྱེད་དོ། །གང་ལ་བསླབ་པའི་གཞི་གསུམ་པར་འགྱུར་ཞེ་ན། དེའི་ཕྱིར་དགེ་སློང་མའི་བསླབ་པ་ལ་