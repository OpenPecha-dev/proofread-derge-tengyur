རྣམས་ནི་ཟས་ལོག་པ་དང་། སེམས་མི་དགའ་བ་དང་བུད་མེད་དང་འཕྲད་པས་ཟད་པར་འགྱུར་ཞིང་མི་སྣང་བར་འགྱུར་རོ། །ཡི་གེ་ལྔ་བཅུ་འཁོར་ལོའི་དབུས་སུ་བསྒོམས་པས་ཐིག་ལེ་འཕེལ་བར་འགྱུར་ཏེ། འཕེལ་བས་སྐྱེས་པ་རྣམས་ཀྱི་ཚེ་ཟད་པར་མི་འགྱུར་ཞིང་ཚེ་རིང་བར་འགྱུར་རོ། །དེ་ནས་བྱང་
ཆུབ་སེམས་ཀྱི་གནས་སྐབས་བཤད་པར་བྱའོ། །དང་པོར་སྐར་མ་བརྩི་བར་བྱ། །ཞེས་བྱ་བ་ནི་དང་པོར་རྒྱུ་སྐར་ཉི་ཤུ་རྩ་བདུན་བགྲང་བར་བྱ་སྟེ། {𰷃བརྐྱང་མ་,རྐྱང་མ་}དང་རོ་མ་དང་ཀུན་འདར་མ་དང་ལྡན་པའི་རྒྱུ་སྐར་ཉི་ཤུ་རྩ་བདུན་རྣམ་པར་དག་པའི་རྩ་ཉི་ཤུ་རྩ་བདུན་ལ། ཉི་མ་ཉི་ཤུ་རྩ་བཞི་དབྱེ་བས་བྱང་ཆུབ་ཀྱི་
སེམས་མཚོན་པར་བྱའོ། །གང་ལ་ཟླ་བ་རྣམས་གནས་པའི། །ཞེས་བྱ་བ་ནི་གང་དུ་རྩ་རྣམས་ལ་ཟླ་བ་བྱང་ཆུབ་ཀྱི་སེམས་གནས་པ་དེ་རྣམས་ཀྱི་ཚེས་ཀྱི་དབྱེ་བས་ཤེས་པར་བྱའོ། །ཚེས་བཅུ་གཅིག་རྣམ་པར་དག་པའི་རྩ་ལ་གང་གི་ཚེ་བྱང་ཆུབ་སེམས་ཡིན་ན། དྲུག་ཏུ་བརྩི་བར་བྱ་ཞེས་བྱ་བ་ནི་དྲུག་
འགྱུར་དུ་བགྲངས་པས་དྲུག་ཅུ་རྩ་དྲུག་ཡིན་ནོ། །ཉི་མའི་ཆུ་ཚོད་བོར་ནས་ནི། །ཞེས་བྱ་བ་ནི་<𰶊ཕུམ་,དུམ་>བུ་སུམ་ཅུ་རྩ་གཉིས་གསལ་བས་སུམ་ཅུ་རྩ་བཞི་གནས་སོ། །དེ་ལ་ཟླ་བ་གཞུག་བྱ་སྟེ། །ཞེས་བྱ་བ་ནི་ཟླ་བ་བཅུ་དྲུག་བཅུག་པས་ལྔ་བཅུར་འགྱུར་རོ། །ཡང་ནི་དྲུག་ཅུས་བརྡུང་བར་བྱ། །ཞེས་བྱ་བ་ནི་དེ་རྣམས་
དྲུག་ཅུ་འགྱུར་དུ་བརྩིས་པས་སྟོང་ཕྲག་གསུམ་དུ་འགྱུར་རོ། །མདའ་ཞེས་བྱ་བ་ནི་ལྔའོ། །མེ་ནི་གསུམ་མོ། །བཅུད་ཀྱི་དབང་པོ་ཞེས་བྱ་བ་ནི་བརྒྱད་དེ་འདི་རྣམས་བཅུ་དྲུག་གི་ཆ་བོར་བར་བྱའོ། །ཕྱིས་ནི་ཆ་ལྷག་མ་བརྒྱད་གནས་པར་འགྱུར་ཏེ། དེ་ཡང་བརྒྱད་ཀྱི་གནས་སྐབས་ཀྱིས་བྱང་ཆུབ་ཀྱི་སེམས་སུ་
ཤེས་པར་བྱའོ། །བཅུ་གཉིས་རང་གི་ནང་དུ་ནི། །ཞེས་བྱ་བ་ནི་ཐབས་དང་ཤེས་རབ་ཀྱི་ཉི་མ་བཅུ་གཉིས་ཀྱི་དབྱེ་བས་ཤེས་པར་བྱ་སྟེ། དབྱེ་བ་འདིས་ཤེས་རབ་དང་ཕྲད་པའི་དུས་སུ་ཆོས་ཀྱི་འབྱུང་གནས་སུ་ཐིག་ལེ་ལྟུང་བར་ཤེས་པར་བྱ་སྟེ། ལྟུང་བར་གྱུར་ནས་བྱང་ཆུབ་ཀྱི་སེམས་གལ་ཏེ་མ་ཟོས་ན་དེའི་
ཚེ་རྫོགས་པའི་བྱང་ཆུབ་སྒྲུབ་པ་ལ་སྐྱོན་ཆེན་པོར་འགྱུར་རོ། །ཐབས་དང་ཤེས་རབ་ཕྲད་པའི་དུས་སུ་བྱང་ཆུབ་སེམས་ཀྱི་འགྲོ་བ་བཤད་པར་བྱའོ། །སྐྲ་ནས་འགུགས་པ་ལ་རའི་འགྲོ་བ་སྟེ་བྱང་ཆུབ་སེམས་འབོ་ཞིང་འགྲོ་བའི་ཕྱིར་ཙྪ་གའོ། །གོས་ཕུད་པ་ན་ཀླུའི་འགྲོ་བ་སྟེ་འགྲོ་ཞིང་འཇིགས་པའི་