།གང་ཞིག་རྨུགས་འཛིན་ཆུ་ཡི་དབང་པོ་ཞེས། །སྐད་ཅིག་ཀྱང་ནི་ཁྱོད་ཀྱི་མཚན་སྨོས་པ། །དེ་ལ་པདྨའི་འབྱུང་གནས་ལེགས་བཞིན་དུ། །པད་རྒྱས་དཔལ་ནི་འཇུག་པར་བགྱིད་པ་ལགས། །དེ་ལྟར་བཅོམ་ལྡན་སྲིད་འཇོམས་ཁྱོད་སྤྱན་སྔར། །ཆོ་
ངེས་བཏབ་པའི་བསོད་ནམས་འབྱམ་ཀླས་པ། །གང་ཡིན་དེ་ཡིས་སྐྱེ་བོ་ཁྱོད་བཞིན་དུ། །མངོན་པར་འདོད་པའི་འབྲས་བུ་འབྱིན་པར་ཤོག་བཅོམ་ལྡན་འདས་རྨུགས་འཛིན་ལ་བསྟོད་པ་སློབ་དཔོན་ཆེན་པོ་བཙུན་བ་ཟླ་བས་མཛད་པ་རྫོགས་སོ།། །།རྒྱ་གར་གྱི་མཁན་པོ་མུ་ཏི་ཏ་
ཤྲཱི་ཛྙཱ་ནའི་ཞལ་སྔ་ནས་དང། བོད་ཀྱི་ལོ་ཙཱ་བ་ཚབ་ཉི་མ་གྲགས་ཀྱིས་ལེགས་པར་བསྒྱུར་བའོ།།  །རྒྱ་གར་སྐད་དུ། ཨཱརྱ་ཛམྦྷ་ལ་སྟོ་ཏྲ། བོད་སྐད་དུ། འཕགས་པ་རྨུགས་འཛིན་ལ་བསྟོད་པ། འཕགས་པ་ཛམྦྷ་ལ་ལ་ཕྱག་འཚལ་ལོ། །དཔལ་ལྡན་ཆུ་
དབང་མགོན་པོ་ནི། །ཞལ་གཅིག་ཕྱག་གཉིས་བརྗེད་པའི་སྐུ། །སྐུ་མདོག་སྔོན་ག་འོད་ཟེར་འབྲོ། །མི་བསྐྱོད་སངས་རྒྱས་དབུ་ལ་བཞུགས། །ཀླུ་ཆེན་བརྒྱད་ཀྱི་རྒྱན་གྱིས་བརྒྱན། །དགོས་འདོད་འབྱུང་ལ་ཕྱག་འཚལ་བསྟོད། །ཕྱག་གཡས་ཐོད་པ་ཁྲག་བཀང་བསྣམས། །གཡོན་པ་
གཏེར་གྱི་ནེའུ་ལེ་འཛིན། །འགྲོ་བ་དབུལ་བས་རབ་གདུངས་པའི། །དེ་འདོང་སྐོང་ལ་ཕྱག་འཚལ་བསྟོད། །ཁྲོ་བོའི་ཆ་ལུགས་དབུ་སྐྲ་གྱེན་དུ་བརྗེ་ས་།མིའུ་ཐུང་བྱིས་བ་གཞོན་པའི་ཤ་རྒྱས་པ། །ནོར་བདག་གདན་ལ་བརྐྱང་བསྐུམ་ཚུལ་དུ་བཞུགས། །དགོས་འདོད་མ་ལུས་
འབྱུང་ལ་ཕྱག་འཚལ་བ་སྟོད། །མཆེ་བ་རབ་གཙིགས་ཧཱུཾ་སྒྲས་མ་རུངས་གདུལ། །དྲན་པ་ཙམ་གྱིས་ཅི་བསམས་འགྲུབ་པར་མཛད། །ཡིད་བཞིན་ནོར་བུ་ཡོན་ཏན་ཀུན་ལྡན་པ། །དཔལ་ལྡན་ཆུ་དབང་ཁྱོད་ལ་ཕྱག་འཚལ་བསྟོད། །ཨུ་ཙུཥྨ་ལ་གུས་པས་བསྟོད་པ་ཡིས། །བསོད་ནམས་
མཐའ་ཡས་དམ་པ་གང་ཐོབ་དེས། །བདག་དང་སེམས་ཅན་མ་ལུས་ཐམས་ཅད་ཀྱི། །དབུལ་ཕོངས་སྡུག་བསྔལ་འཆིང་ལས་གྲོལ་བར་ཤོག་འཕགས་པ་རྨུགས་འཛིན་ལ་བསྟོད་པ་པཎྜི་ཏ་ཛྙཱ་ན་བཛྲ་ས་མཛད་པ་རྫོགས་སོ།། །  རྒྱ་གར་སྐད་དུ། ཛམྦྷ་ལ་སྟོ་ཏྲ་