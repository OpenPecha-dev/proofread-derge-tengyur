།བྷ་ག་པདྨོ་ལྟར་སྡུད་ཅིང། །པདྨ་སྣལ་ལྟར་ཕྲ་མོ་ཅན། །དེ་ལྟར་པདྨའི་ཁྱད་པར་ལས། །བྷ་ག་རབ་འབྲིང་ཐ་མར་འགྱུར། །པདྨོ་ཅན་མཆོག་རླུགས་མ་དང། །དུང་ཅན་མ་ནི་བར་མའོ། །ཟ་བྱེད་གདོང་དང་ཁྭ་ཏའི་གདོང། །སྐྱོན་རྣམས་སྤང་བར་དཀའ་བའི་
ཕྱིར༑ །བྷ་ག་རྣམས་ལས་ཐ་མར་འགྱུར། །ཐ་མ་སྨད་པས་མི་བླང་ངོ། །བྷ་གའི་ནང་ན་གནས་པ་ཡི། །རྩ་ཡང་རབ་འབྲིང་གསུམ་དུ་འགྱུར། །རབ་ཏུ་ཤིན་ཏུ་ཕྲ་བའི་རྩ། །རིང་པོ་འབྲིང་དུ་གསུངས་པ་ཡིན། །དེ་ལྟར་རིགས་དང་བྷ་ག་དང། །རྩ་རྣམས་རབ་འབྲིང་ཐ་མ་
ལས༑ །རབ་དང་འབྲིང་པོའང་བསྟེན་བྱ་ཞིང། །ཐ་མ་རྟག་ཏུ་སྤང་བར་བྱ། །ཐ་མ་རྟགས་ཀྱིས་ལུས་ཟུངས་ཉམས། །དེ་ཉམས་བདེ་བ་ཉམས་པར་འགྱུར། །དེ་ཡིས་ཏིང་འཛིན་མཆོག་ལས་ཉམས། །དེ་ཕྱིར་མཁས་པས་སྨན་པ་ཡིན། །རྣལ་འབྱོར་མ་ཡི་རྒྱུད་ཆེན་ལས། །
རིགས་ཀྱི་དབྱེ་བ་རྒྱས་པ་དང། །མཚན་མ་ལ་སོགས་གསུངས་པ་ལས། །འདིར་ནི་མན་ངག་བསྡུས་པ་ཡིན། །ལས་ཀྱི་ཕྱག་རྒྱ་བརྟག་པའི་མན་ངག་ཅེས་བྱ་བ། པཎྜི་ཏ་ཨ་མོ་གྷ་བཛྲ་ལས་བྱུང་བ་རྫོགས་སོ།། །།རྒྱ་གར་གྱི་མཁན་པོ་དེ་ཉིད་དང། བོད་ཀྱི་ལོ་
ཙཱ་བ་འགོས་ལྷས་བཙས་ཀྱིས་བསྒྱུར་བའོ།།  །རྒྱ་གར་སྐད་དུ། དྷརྨ་ཨ་བཧི་ཥི་ཀ་མ་ར་ག་ས་ཧི། བོད་སྐད་དུ། དབང་ཆོས་རྟེན་འབྲེལ་འགྲོ་ལྡོག་དཔལ་རྡོ་རྗེ་མཁའ་འགྲོ་མ་རྣམས་ལ་ཕྱག་འཚལ་ལོ། །བླ་མ་མཁའ་འགྲོ་རྡོ་རྗེ་འཆང་དབྱེར་
མེད༑ །གར་བསྒོམ་གནད་ཀྱི་ཡུལ་དེར་འདུད། །བླ་མེད་རྒྱུད་རྣམས་བཅུད་བསྡུས་པའི། །དབང་ཆོས་རིམ་པ་བཤད་པར་བྱ། །དབང་བཞིའི་གདམས་པ་ཟབ་མོ་ཡིས། །རང་གཞན་ལྷན་ཅིག་སྐྱེས་པ་དེས། །གཞན་རྣམས་དབང་དུ་སྡུད་པ་ཡི། །སྲོག་སྔགས་ཟབ་མོ་
འདི་ཉིད་ལ། །དབང་བཞིའི་གདམས་པ་མེད་པ་ཡིས། །རྣམ་རྟོག་དབང་དུ་རྣམ་རྟོག་སོང། །རང་ཉིད་གཞན་གྱི་དབང་དུ་འགྲོ། །རང་སྲོག་གཅོད་པའི་སྟྭ་རེ་ཡིན། །དབང་པོ་གཅིག་དང་ཚེ་གཅིག་ལ། །གང་ཟག་བཞི་དང་རིགས་ཅན་བཞིན། །མཆོག་དབང་བཞི་