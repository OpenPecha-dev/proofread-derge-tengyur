པོར་མཆོད་པ་བྱས་ནས་ནི། །སྣང་མཛད་ཀྱིས་ནི་ལུས་ལ་བྱུགས། །ཞིམ་པའི་ཆང་ནི་བཏུང་བར་བྱ། །སྐྲ་བཤིག་གཅེར་བུ་བྱས་ནས་ནི། །ནམ་ཕྱེད་ཌ་མ་རུ་དཀྲོལ་བྱ། །བརྐྱང་བསྐུམ་ཚུལ་དུ་གནས་ནས་ཀྱང་། །ལྷ་ཡི་ང་རྒྱལ་ལྡན་པ་ཡིས། །ཧ་ཧ་ཞེས་དགོད་རྩེ་གཅིག་
པས། །མ་ཡེངས་པ་ཡིས་གསང་སྔགས་བཟླས། །དེ་ནས་འཇིགས་པ་ཆེན་པོ་སྐྱེ། །སྔགས་པས་འཇིགས་པར་མི་བྱའོ། །འཇིགས་པར་གྱུར་ན་བར་ཆད་འགྱུར། །དེས་ན་འཇིགས་པར་མི་བྱའོ། །དངོས་གྲུབ་གང་འདོད་ཅེས་གསུངས་པ། །ཡིད་ལ་གང་འདོད་གསོལ་བ་གདབ། །དེ་
ནས་ལས་རྣམས་བརྩམ་པར་བྱ། །མར་གྱི་ངོ་ལ་སྔགས་པ་ཡིས། །དུར་ཁྲོད་རས་ནི་བླངས་ནས་སུ། །དག་པར་བཀྲུས་ཏེ་བརྐྱང་བར་བྱ། །སུམ་པའི་སྦྱོར་བས་མཚམས་བཅད་ནས། །ཝ་ཡིས་རྟོགས་པའི་ལྷག་མ་ལ། །སྣང་མཛད་དུར་ཁྲོད་ཐལ་བ་དང་། །འབྲས་ཐུག་བཅས་པར་
རང་ལ་བྱུགས། །བརྒྱངས་ནས་མདུན་དུ་བཞག་ནས་ནི། །སྐྲ་བཤིག་གཅེར་བུར་བྱུང་ནས་སུ། །ལྷོ་ཕྱོགས་སུ་ནི་ཁ་བལྟས་ལ། །མ་ཧེའི་གདོང་གི་སྦྱོར་བ་ཡིས། །རས་དང་སྣག་ཚའི་རྫས་རྣམས་ལ། །ལག་པ་རེག་ནས་གསང་སྔགས་ནི། །འབུམ་ཕྲག་གཉིས་སུ་བཟླས་པ་བྱ། །
ཉི་མ་ཕྱེད་ནས་བཟུང་ནས་སུ། །འཁོར་ལོ་བྲི་བར་བརྩམ་པར་བྱ། །བྱ་རོག་སྒྲོ་རྩའི་སྙུ་གུ་ཡིས། །བཅུ་དྲུག་རྩིབས་ཅན་གཉིས་བྱས་ཏེ། །གཡས་དང་གཡོན་སྐོར་ཚུལ་གྱིས་ནི། །སུམ་ཅུ་གཉིས་དང་བཅུ་པས་བསྐོར། །བགེགས་དགྲའི་སྦྱོར་བས་དེ་ལྟར་བྲི། །བདག་ལས་སྤྲུལ་པའི་
ཁྲོ་བོ་ཡིས། །བསྒྲུབ་བྱ་ལྷ་དང་བྲལ་ནས་ནི། །རྣམ་ཤེས་བསྡུས་ལ་འཁོར་ལོར་གཞུག །ཞུགས་པར་གྱུར་ནས་འཁོར་ལོ་དྲིལ། །ཐོད་པ་གཉིས་ཀྱི་བར་དུ་གཞུག །ཤི་བའི་སྐྲ་ཡི་སྐུད་པས་དཀྲི། །རོ་བསྲེགས་སར་ནི་བསྲེག་ཤིང་གིས། །མེ་སྦར་ནས་ནི་ཐོད་པ་བསྲོ། །སྔགས་
པས་འགྲེང་སྟེ་རྐང་གཡོན་གྱིས། །མནན་ནས་ཡི་གེ་བཅུ་པ་བཟླས། །རོ་བསྲེགས་ལ་སོགས་ས་འོག་གཞུག །རིམ་གྱིས་ཐེབས་ནས་འཆི་བར་འགྱུར། །ཡང་ན་ལས་འདི་བརྩམ་པར་བྱ། །བསྙེན་པ་ལ་སོགས་སྔར་བཞིན་བྱ། །དུར་ཁྲོད་གཞི་མདོ་ཤིང་གཅིག་དྲུང་། །སྔགས་