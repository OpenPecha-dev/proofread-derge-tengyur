།མཛེར་སྐྱེས་སོ་སེན་ཐིག་ལེ་ཆགས། །ལྟོ་ལ་སྣ་ཚོགས་རྩ་སྣང་བ། །གློ་བུར་བྱུང་བ་དེ་མི་འཚོ་གྱེན་དུ་དབུགས་རྩེག་དྲོད་ཡལ་ཞིང། །བརླང་བྲག་གཉིས་སུ་གཟེར་གྱིས་ཉེན། །དཔལ་དང་རྣམ་པར་བྲལ་གྱུར་པ། །བློ་དང་ལྡན་པས་ཡོངས་སུ་
སྦང། །གང་གི་ནད་ནི་འཕེལ་འགྱུར་དང། །རང་བཞིན་ཡོངས་སུ་ཉམས་པ་ནི། །གང་ལ་འཕྲལ་དུ་འབྱུང་གྱུར་པ། །དེ་ནི་མོད་ལ་འཆི་བར་འགྱུར། །སྨན་བས་ནད་པ་གནག་ཞིག་ལ་སྨན་གྱི་བྱ་བ་བྱས་གྱུར་པ། །འབད་ཀྱང་སོས་པར་མ་གྱུར་ན། །དེ་ཡིད་སྲོག་ནི་རྙེད་པར་དགའ
་མཁས་ཤིང་མང་དུ་གྲུབ་པ་དང། །ཆོ་ག་བཞིན་དུ་བྱིན་གྱུར་ཡང། །སྨན་གྱི་བྱ་བ་མ་གྲུབ་གང། དེ་ལ་གསོ་བའི་ཐབས་མེད་དོད། །གང་གིས་སྨན་ནི་སྦྱོར་བའི་ཚེ། །རྒྱུ་མེད་པར་ནི་ཕྱིན་ཅི་ལོག། །མདོག་དང་རོ་སྩོགས་ལོགས་གྱུར་ན། །ནད་མེད་ཡིན་ཡང་དེ་མི་འཚོ། །གང་
གི་གནས་སུ་ཤིང་བཅས་མེད། རླུང་མེད་ཀྱང་ནི་ཤིན་འགྱུར་དང། ནད་པ་གང་གི་ཁྱིམ་དུ་ནི། །སྣོད་ནི་ཤིན་ཏུ་མང་པོ་དག་ཆག་གམ་ལྷང་བར་གྱུར་པ་ན། །དེ་ཡི་སྲོག་ནི་སྙེ་པར་དགའ། །མི་གང་ཉམ་ཆུང་གྱུར་བ་ཡང། །གློ་བུར་སོས་པར་སྣང་འགྱུར་བ། །དེ་ཡི་སྲོག་ཀྱང་མ་
ངེས་པ་ཡིན་པར་རྒྱན་ཤེས་བུས་བཤད་དོ། །ཉེ་དུ་མཛའ་བོ་རྣམས་ཀྱིས་ནི། །དྲིས་ཀྱང་མཉན་པར་མི་བྱ་ལ། །སྨན་པས་སྨྲ་བར་མི་བྱ་ཞིང། དེ་ཡི་གསོ་བའང་ཁས་མི་བླང། །གཤིན་རྗེའི་ཕོ་ཉ་ཤ་ཟ་སྩོགས། །གཞན་གྱིས་ཉེ་བར་བསྟེན་པ་གང། །སྨན་གྱིས་སྟོབས་ནི་
འཇོམས་པས་ན། དེ་ཕྱིར་དེ་ནི་ཡོངས་སུ་སྤངས། །ཚེ་ཡི་རིག་བྱེད་འབྲས་བུ་ཀུན། །ཚེ་ཤེས་པ་ལ་གནས་པ་ཡིན། །དེ་བས་འཆི་ལྟས་གནས་པ་ཀུན། སྨན་པས་འབད་དེ་ཤེས་པར་བྱ། །ཚེ་དང་བསོད་ན་མས་གཉི་ག་ཟད། །དེ་གཉིས་ཟད་པར་མ་གྱུར་ཡང། །ཡང་བ་ནི་
མ་སྤངས་པས་སྲོག་ཆགས་རྣམས་ན་འཆེ་བར་བཤད། །ཡན་ལག་བརྒྱད་པའི་སྙིང་པོ་བསྡུས་པ་ལས། ལུས་ཀྱི་གནས་ཀྱི་ལིའུ་ལྡ་པའོ།། །།དེ་ནས་ལུས་ཀྱི་གནས་ཀྱི་ཕྱོ་ཉ་ལ་སྩོགས་པ་བཤད་པར་བྱའོ། ཡ་མཚན་ཅན་དང་དགེ་སྦྱོར་དང། རིགས་མཐུན་