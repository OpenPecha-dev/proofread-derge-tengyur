༄༅། །ས་བའི་ཆང་ཞེས་བཤད་དོ། །དེ་ཤིན་ཏུ་གྲང་བ་ནི་ཨ་ས་གྲང་མོ་བཏུང་བ་ཞེས་བཤད་དོ། །ད་ད་ཀི་ཆམ་ཆོམ་བརྡུངས་པ་བསྐོལ་བའི་ཁུ་བ་དངས་མའི་ནང་དུ་ལི་ཁར་བཏབ་ནས་གཞག་པའི་བཏུང་བ་ནི་ལི་ཁ་རའི་ཆང་ཞེས་བྱའོ། །ད་ད་ཀི་དང། བུ་རམ་
ལྷན་ཅིག་བསྐོལ་བའི་བཏུང་བ་ནི་གཽ་དའི་ཆང་ཞེས་བཤད་དོ། །ད་ད་ཀི་དང། སྦྲང་རྩི་དང་ཆུ་གསུམ་བསྐོལ་བ་ནི་མད་པ་ཞེས་བྱ་བའི་བཏུང་བ་ཡིན་ནོ། །ཧྭགས་དང། ད་ད་ཀི་དང། ཆུ་ལྷན་ཅིག་བསྐོལ་བ་ནི་ཁཎྜའི་བཏུང་བ་ཞེས་བྱའོ། །འབྲས་ལ་སོགས་པ་ལས་བྱས་
པའི་ཆང་ནི་འབྲུའི་ཆང་ཞེས་བྱ་བ་སྟེ། ཀ་ཏུ་ལ་དང། ཀོ་ལ་ཧིའི་རྣམ་གྲངས་སོ། །བཏགས་པ་ལས་བྱས་པའི་ཆང་ནི་འབྲུའི་ཆང་ཞེས་བྱ་སྟེ། དེའི་མིང་ནི་མེ་དང། ཀ་དང། ཛ་ལ་ཀ་དང། ཛ་ག་ག་ལ་དང། གྷན་དང། བ་ག་པ་དང་དེ་དག་གོ། །ཆང་ངོ་ཅོག་ལེགས་
པར་སྨིན་པ་སྤྱིའི་མིང་ནི། མ་དཧུ་མ་ག་ཞེས་བྱའོ། །ཆང་ཤིན་ཏུ་སྐྱུར་བར་གྱུར་པ་ནི། ཙུགྟ་དང། ཚནྡན་དང། སུ་ར་ས་སུ་ཏ་ཞེས་བྱ་བ་སྟེ། ཚའི་མིང་ངོ། །ཀཉྩི་ཀ་དང། ཨ་ར་ན་ལ་དང། ཀཉྫ་དང། དེ་བྱ་ཨ་ལ་བ་དང། ཨ་ཨན་དི་སུ་མ་དང། སིའུ་བི་ར་དང། དེ་
དག་ནི་རྩབས་སྐྱུར་བ་སྟེ། རང་སྐྱུར་གྱི་མིང་ངོ། །དེའི་སྙིགས་མ་ནི་ཀ་ཏ་རི་ཞེས་བྱ་སྟེ། ནས་ཁྲལ་ཁྲོལ་ཙམ་དུ་བཏགས་པ་ཕུབ་མ་དང་བཅས་པར་ཆུར་སྤངས་པའི་ནང་དུ་མུངྒའམ། སྲན་ཆུང་ལ་སོགས་པའི་ཆང་བུས་བཅུ་སྟེ་ཉི་མ་ལ་གཞག་སྐྱུར་བར་གྱུར་པའི་བཏུང་བ་ནི། སནྡྷ་ན་དང། ཨ་
བཧི་ཤིཉྫ་དང། ཨ་སུ་དང། ཨུ་སུ་བོ་ཞེས་བྱ་སྟེ། དེ་དག་ནི་མིང་གི་རྣམ་གྲངས་སོ། །གཞན་ཡང་རྒུན་འབྲུམ་དང། བུ་རམ་ཤིང་གི་ཁུ་བ་དང། སྦྲང་རྩི་དང། འབྲས་དམར་པོ་དང། འབྲས་དྲུག་ཅུ་པ་དང། དེ་དག་ལས་ཆང་བྱས་པ་ཡང་ཆང་གཞན་དང་ནུས་པ་མཚུངས་
པར་བལྟའོ། །འབྲས་དམར་པོ་ལ་སོགས་པ་ནི་གྲ་མ་ཅན་གྱི་འབྲུ་ཞེས་བྱའོ། །མུངྒ་ལ་སོགས་པ་ནི་གང་བུ་ཅན་གྱི་འབྲུ་ཞེས་བྱའོ། །ཁྲེ་དང་ཅི་ཙེ་ལ་སོགས་པ་ནི་རྩྭའི་འབྲུ་ཞེས་བྱའོ། །དྲུག་ཅུ་པ་ལ་སོགས་པ་ནི་འབྲས་ཞེས་བྱའོ། །འབྲས་བུ་དམར་པོ་ནི་འབྲས་ཀྱི་མཆོག་ཡིན་