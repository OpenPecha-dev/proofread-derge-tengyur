པ་འདུས་མ་བྱས་པ་མེད་དོ། །ལོག་པར་ཤེས་པ་དང་མི་ཤེས་པ་མེད་དོ། །ཕྲ་རྒྱས་ནི་སེམས་ལས་ཐ་དད་དོ། །འགོག་པའི་སྙོམས་པར་འཇུག་པ་ལ་ནི་སེམས་ཡོད་དོ་ཞེས་ཟེར་རོ། །འཕགས་པ་ཀུན་གྱིས་བཀུར་བའི་སྡེ་པས་སྒྲོགས་རིགས་ཀྱི་སྡེ་དང་། སྲུང་བ་པའི་སྡེ་དང་། གནས་མའི་
བུའི་སྡེ་འདི་གསུམ་ཡང་ལྟ་བ་མཐུན་ཏེ། གང་ཟག་ནི་ཕུང་པོ་རྣམས་ཀྱང་མ་ཡིན་ལ། ཕུང་པོ་རྣམས་ལས་ཐར་པ་ཐ་དད་པ་ཡང་མ་ཡིན་ནོ། །ཕུང་པོ་རྣམས་ནི་དུས་གཞན་དུ་ཡང་བརྟན་པར་འདུག་གོ། །རྣམ་པར་ཤེས་པ་ལྔའི་སྒོ་ནས་ནི་འདོད་ཆགས་སྐྱེ་བར་ཡང་མི་འགྱུར་ལ། འདོད་ཆགས་
དང་བྲལ་བར་ཡང་མི་འགྱུར་རོ། །མཐོང་བའི་ལམ་ནི་སེམས་ཀྱི་སྐད་ཅིག་བཅུ་གཉིས་སོ། །དེ་ཕན་ཆད་ནི་འབྲས་བུ་དང་ལྡན་པར་གནས་སོ། །ཤེས་པར་བྱ་བ་ནི་བརྗོད་དུ་ཡོད་པ་དང་། བརྗོད་དུ་མེད་པའོ་ཞེས་ཟེར་ཏེ། ཡུལ་དང་སློབ་དཔོན་གྱི་བྱེ་བྲག་གིས་འདིར་བྱེ་བྲག་དྲུག་ཏུ་བརྗོད་དོ། །
གཞུང་ཐ་དད་པ་རིམ་པར་བཀླག་པའི་འཁོར་ལོ་བཙུན་པ་དབྱིག་བཤེས་ཀྱིས་མཛད་པ་ལས། སྡེ་པ་ཐ་དད་པ་བསྡུས་པ་ཞེས་བྱ་བ་འདུལ་བ་འཛིན་པ་སློབ་དཔོན་དུལ་བའི་ལྷས་མཛད་པ་རྫོགས་སོ།། །།
{D4141}༄༅༅། །རྒྱ་གར་སྐད་དུ། ཨུ་པ་སི་ཀ་སཾ་བ་རཱཥྚ་ཀ །བོད་སྐད་དུ། དགེ་བསྙེན་གྱི་སྡོམ་པ་བརྒྱད་པ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །སྡོམ་གནས་བླ་མ་མཁས་པ་ལས། །གསུམ་ལ་སྐྱབས་འགྲོ་བླངས་ནས་ནི། །ཇི་སྲིད་འཚོ་
བར་གསོད་དང་འཕྲོག །ལོག་པར་སྤྱོད་དང་{𰶹བརྫུན་,རྫུན་}གྱི་ཚིག །ཆང་གི་བཏུང་བ་དག་ལས་ལྡོག །ཡན་ལག་ཚང་བ་ཆོ་ག་བཞིན། །{𰶺བརྫུན་,རྫུན་}གྱི་ཚིག་ལས་ལྡོག་པ་ཡིས། །དེ་ཡི་སྐྱོན་ནི་གཞན་ལས་ཀྱང་། །ལྡོག་བར་བྱ་སྟེ་ལྡོག་བཤད་པ། །དེ་ཡང་ཤིན་ཏུ་སྨད་པའི་ཕྱིར། །གང་ཕྱིར་ལུས་ངག་མི་
དགེ་ལས། །ལྡོག་པ་ཡིད་ཀྱི་དགེ་བ་ལས། །དེ་ཕྱིར་བརྣབ་སེམས་གནོད་པའི་སེམས། །ལྟ་ལས་ལྡོག་རྣམས་གྲུབ་པ་ཡིན། །ཡན་ལག་ལྔ་ཡི་སྡོམ་བཤད་ཉིད། །གཞུག་པ་རུ་ནི་འདོད་པས་སོ། །མི་གསོད་པ་དང་དངོས་པོ་རྐུ། །ཡོངས་སུ་རྫོགས་དང་གཞན་བུད་མེད། །བདག་གིར་བྱེད་དང་