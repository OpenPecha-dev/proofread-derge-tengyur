།མངོན་བརྗོད་ཀྱི་བསྟན་བཅོས་སྣ་ཚོགས་གསལ་བ་ཞེས་པ་མིང་གཞན་མུ་ཏིག་ཕྲེང་བ་ཞེས་བྱ་བ་བཞུགས།། ༄༅། །རྒྱ་གར་སྐད་དུ། ཨ་བཧི་དྷཱ་ན་ཤཱ་སྟྲ་བི་ཤྭ་ལོ་ཙ་ན་མི་ཏྱ་ས་རཱ་བཧི་དྷཱ་ན་མུ་ཀྟྱ་བལཱི་ནཱ་མ། བོད་སྐད་དུ། མངོན་བརྗོད་ཀྱི་བསྟན་བཅོས་སྣ་ཚོགས་གསལ་རབ་
ཞེས་པ་མིང་གཞན་མུ་ཏིག་ཕྲེང་བ་ཞེས་བྱ་བ། བླ་མ་དང་འཇམ་པའི་དབྱངས་ལ་ཕྱག་འཚལ་ལོ། །བཅོམ་ལྡན་འདས་དང་དེའི་ཆོས་རྒྱལ་བར་གྱུར་ཅིག་དབྱངས་ཅན་རབ་ཏུ་དང་པར་མཛོད། །སྐྱེ་འགྲོ་རྣམས་ལ་བདེ་བ་འབྱུང་ཞིང་དྲེགས་དང་མི་དགེ་བ་ལས་དྲང་བར་མཛོད། །བདག་
གིས་གང་ཞིག་ལེགས་པར་སྦྱར་བའི་བུམ་པ་མཆོག་ལས་བྱུང་བའི་ཆུ་འདིར་ཡང། །ཅི་ཞེས་ལྷགས་པར་བྱེད་པ་དོན་ལ་མཁས་པ་རྣམས་ཀྱིས་ཀུན་ཏུ་འཇུག་པར་མཛོད། ་སྡེ་ཚན་དོན་དུ་མཐའ་དག་སྙིང་སྟོབས་ལ་དད་དཔའ། །དཔལ་ལྡན་སྙན་ངག་མཁན་པོ་ཐུབ་པའི་སྡེ་ཞེས་བྱུང། །
བདག་གི་རིག་པའི་གནས་ནི་ཚིག་ལྡན་ངག་སྙན་བཅས། །གྲགས་ལྡན་བསྟན་བཅོས་མཐའ་དག་ལས་ནི་རྗེས་སུ་བསྡུས། ་དེ་ཕྱིར་ངག་གི་རང་བཞིན་མ་ལུས་ཕ་རོལ་གཟིགས་གྱུར་པ། །ས་གཞི་ལ་གནས་འདྲེན་པ་རྣམས་ཀྱི་ཡིད་བརྟན་སྣོད་དུ་གྱུར། །དཔལ་ལྡན་དཔལ་འཛིན་
གྱིས་ནི་སྙན་ངག་མཁན་མཆོག་མཐའ་དག་གིས། །སྦྱར་བའི་དེ་ཉིད་བདུད་རྩིའི་བཏུང་བ་འཆི་མེད་དབྱངས་ཅན་ལྡན། ་དེ་ནི་ཕུལ་བྱུང་སྙན་ངག་མཁན་གྱི་ལམ་སྐྱེས་བརླིང་བ་ཅན། །བློ་ཡི་མིག་ལྡན་བླ་མས་བསྟན་པའི་མིག་དང་ལྡན་པ་ཡིས། །སྣ་ཚོགས་སྙན་ངག་མཁན་དབང་གིས་
བཀོད་མངོན་བརྗོད་མཛད་རྣམས་ལས། །དྲངས་ཏེ་མིག་དང་འདྲ་བ་འདི་ནི་སྒྲོན་མེའི་མཛོད་ལྟ་བུ། །རྟོག་གེ་དང་བཅས་སྙན་ངག་མཁན་གྱི་ལུང་སྐྱེས་བརླིང་བ་རྣམས། །ཀུན་ཏུ་སྣང་བྱས་རིག་གནས་རྣམས་ཀྱི་གྲོང་དུ་ངེས་གནས་ཤིང། །སྤོབས་པ་ལྡན་པ་རྣམས་ཀྱི་བློ་ཡི་ལམ་
དང་འདྲེས་བྱས་པས། །ད་ནི་འདི་ཡིས་སྐྱེ་ངན་རྣམས་ཀྱི་ཚིག་ཀྱང་བཅོམ་པར་འགྱུར། ་འབད་པས་དལ་བར་གྱུར་དང་མ་གྱུར་མ་ལུས་རིག་པ་དང། །རིག་པ་འཛིན་པ་སྟོབས་ལྡན་རྣམས་ཀྱི་བློ་ལ་ངེས་སྦྱར་བ། །དྲི་མེད་རིན་ཆེན་ཀཽསྟུ་བྷ་སཏ་འདིར་སླར་ཡང་རློམ་དོར་ནས། །དཔལ་