༄༅། །ཨངྒིའི་གཞུང་ནི་གསལ་བ་ཡི། །གནས་འདིར་ཡང་ནི་ཡང་དག་བསྡུས། །ཚིགས་བཅད་སོ་སོ་སོ་སོའི་གནས། །ཕན་ཚུན་བརྗོད་པའི་ནང་ལས་སོ། །སརྒས་བཅིངས་པ་སྙན་ངག་ཆེ། །གཟུགས་ཅན་ཆེན་པོ་ཟློས་གར་དུའོ། །དྲང་སྲོང་
ཀུན་དྷརྨཱའི་བསྟན་བཅོས། །དྲན་པའི་ལུང་དང་བསྟན་བཅོས་དང། །གྲངས་དང་ཏོག་དང་གཞལ་བ་དང། །གཉིས་གཞུང་གཉིས་གསུམ་བཅུ་ཡིག་ཅན། །རྗེས་སུ་དཔག་དང་ལུང་ཅན་དང། །གཏན་ཚིགས་ཁྱབ་དང་རྟགས་སྒྲུབ་བྱེད། །དེ་ནས་རྒྱུ་དང་ཉེར་ལེན་དང། །
རྐྱེན་དང་ལྷན་ཅིག་བྱེད་པའོ། །ཀློག་དང་དེ་ལ་གོམས་པ་དང། །བསྡུས་པ་དང་ནི་སྤྱོད་པའོ། །རྒྱུ་མཐུན་དེ་དང་འདྲ་བ་དང། །ཀུན་ད་སྨིན་དྲུག་ཅན་དུས་སྟོན། །དགོངས་པ་དང་ནི་ཀུན་སྤྱོད་དོ། །འཁོར་ལོ་དང་ནི་དཀྱིལ་འཁོར་རོ། །ཤུནྜ་ནཾ་དང་གཡོ་བའོ། །ཀྵོ་རཾ་བཟང་
པོར་བྱེད་པ་ཡང། །འདབ་བཅས་དང་ནི་དེ་བྱེད་གང། །མཆོག་དང་གང་ཞིག་གཟིར་བའོ། །རཱ་མཱ་ཡ་ཎ་དགའ་བྱེད་ཀྱིས། །སྒྲ་སྒྲོགས་ཟད་པར་བྱེད་པའོ། །དངོས་པོ་ཚིག་དོན་ཆོས་དང་ནི། །སེམས་ཅན་ཕྱིན་དང་སྤྱོད་པའོ། །འདས་པའི་རྣམ་པ་འཕེན་པ་དང། །ངེས་
པར་བསྒྲུབ་བྱ་ཡི་གེ་མང། །དེ་ཉིད་དང་ནི་དེའི་སྐད་ཅིག་ཚིག་དང་གཙོ་བོ་ཞེས་པ་ཡང། །ཁྱེའུ་དང་ནི་མ་བསྡུས་དང། །སྒྲིབ་པར་བྱེད་དང་རྟེན་མེད་པ། །བྱེད་པ་གང་དང་སོ་སོར་བྱེད། །སོ་སོར་དེ་ཉིད་ཚར་ཕྱིན་པ། །རབ་ཏུ་ངེས་ཚིག་རྗེས་ཀྱི་ཚུལ། །སཱནྟཱ་ནཾ་དང་མཉམ་
གསུམ་མོ། །གང་ཡང་འོད་ལྡན་ལམ་དང་ནི། །གཙོ་བོ་ཉིད་དང་འོད་ཞུགས་འགྱུར། །དེ་ནས་ཆུ་དང་ཞེང་དང་གནས། །མཐོ་དང་གཟུགས་ཅན་ཞེས་པའོ། །ཡོངས་སུ་སྤྱོད་དང་ཡོངས་སུ་འཇོམས། །ཡོངས་སུ་འདུན་དང་ཡོངས་སུ་འཛིན། །ཡོངས་སུ་འཆོས་
དང་ཡོངས་སུ་བྱེད། །ཡོངས་སུ་སྨོད་དང་ཡོངས་སུ་འགེབས། །ཆ་ཤས་སྐྱེ་བ་དུག་མཚོན་ཆ། །གསད་པ་བྱ་དང་རི་དགས་དག་འོས་དང་སྣང་བ་འཇིག་པ་དང། །འཐུག་དང་སྙིགས་མར་གྱུར་པ་བརྗོད། །ལཱ་ཊི་འདབ་མ་མགོ་བོ་རྣམས། །གནས་དང་