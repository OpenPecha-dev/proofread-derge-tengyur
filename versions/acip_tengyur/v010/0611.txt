།མ་ཧཱ་མུ་དྲ་ཏི་ལ་ལས། །བྱུང་བའི་ཁང་པ་བརྩེགས་མ་རུ། །སྙིང་རྗེ་བྱང་ཆུབ་སེམས་ལྡན་པས། །བདུད་རྩི་ལྔ་ཡིས་ཁྲུས་བྱས་ཏེ། །སྔགས་ནི་བྱེ་བ་བཟླས་པར་བྱ། །ཨོཾ་བཛྲ་ན་ལ་ཀ་མྲེ་ཏ་མ་ལ་ན་དཧེ་རོ་ཏེ་ད་ར་རོ་རོ་ག་སཱ་ཧཱ། རྫོགས་
དང་རྣལ་འབྱོར་མ་འདུས་ནས། །བདག་ལ་ལུང་རྩོལ་སྦྱིན་བྱེད་མ། །བཅུ་དྲུག་ལོན་པའི་མཚན་བཟང་མོ། །སི་ལ་ག་པུར་མང་ཡོད་པ། །ཀྱེ་བུ་འདི་ཁྱེར་སྦྱོར་བ་གྱིས། །ལུང་སྟོན་ཐོབ་པའི་བུ་མོ་ལ། །དབང་བསྐུར་རྩ་བའི་རྒྱུ་འབྲས་བཤད། །ཤིན་ཏུ་དབེན་པའི་གནས་དག་ཏུ། །
ནྱ་གྲོ་དྷ་ལ་ལ་བཞུགས་ཏེ། །རྟོག་པའི་ཁམས་ལ་རྣལ་འབྱོར་བྱ། །དུས་ཀྱང་ངལ་སོ་མཉམ་པར་གཟུང། །རྡུལ་གྱིས་མེ་སྤར་དངོས་པོ་སྦྱར། །ཡམ་ཤིང་མེ་སྤར་དཀྱིལ་འཁོར་གསལ། །སྲེག་རྫས་པདྨའི་མར་གཞུ་སྟེ། །དགང་གཟར་ཧཾ་ལས་རྡོ་རྗེ་དགང། །ཧོཾ་ཁུང་ཕྱི་རོལ་འཛག་
མི་བྱ། །རེག་བྱ་མེད་པའི་མཆོད་པ་ཡིས། །རང་བཞིན་དཀྱིལ་འཁོར་ལྷ་རྣམས་དང། །འཇིག་རྟེན་སྐྱོང་དང་མཁའ་འྒྲོའང་མཉེས། །ཉ་ལ་ཐུག་ནས་གཤེགས་སུ་གསོལ། །བསམ་པ་ཐམས་ཅད་འགྲུབ་པ་དང། །ཆོས་སྐུ་ཐོབ་པར་ཐེ་ཚོམ་མེད། །མར་མེ་རྫས་རྙེད་ཇི་བཞིན་དུ། །དུས་
ཐམས་ཅད་དུ་མི་གནས་པའོ། །ལུས་ནི་ནན་ཏན་གང་བྱེད་པ། །རྫོགས་པའི་རྣལ་འབྱོར་ཡིན་ཞེས་བྱའོ། །སྦྱིན་སྲེག་གསང་བའི་མན་ངག་རིན་ཆེན་རྡོ་རྗེ་དཔལ་གྱིས་མཛད་པ་རྫོགས་སོ།།  །རྒྱ་གར་སྐད་དུ། ཤྲཱི་ཨཱ་ནནྡ་པུཥྤ་མཱ་ལཱ། བོད་སྐད་དུ། དཔལ་དགའ་བའི་མེ་
ཏོག་གི་ཕྲེང་བ། ཐམས་ཅད་མཁྱེན་པ་ལ་ཕྱག་འཚལ་ལོ། །སྐྱེད་ཚལ་ཡེ་ཤེས་ཐིག་དཔལ་ལས། །གསང་མཆོད་དོན་གྱི་རྒྱུ་ཡི་ཕྱིར། །དགའ་བ་ཡི་ནི་མེ་ཏོག་ཕྲེང། །ཡེ་ཤེས་མཁའ་འགྲོ་ལ་འདུད་བྱའོ། །བདེ་བར་གཤེགས་པ་ཀུན་གྱི་ཡེ་ཤེས་ཆེན་པོ་ཤིན་ཏུ་ཟབ་པའི་གསང་བ་
རྨད་དུ་བྱུང་བའི། དཔལ་ཨཽ་རྒྱན་པའི་རྡོ་རྗེ་གནས་ཆེན་པོའི་གཙོ་མོ་དཔལ་ལྡན་ཡན་ལག་རབ་མའི་ཞབས་ཀྱི་པདྨའི་བཀའ་དྲིན་གྱིས། གང་ཞིག་ཡོངས་སུ་ཤེས་པ་དེ་ནི་སློབ་མ་དམ་པའི་ཚོགས་ཀྱིས་དགའ་བ་ཁོང་དུ་ཆུད་པར་བྱ་བའི་ཕྱིར་དམ་ཚིག་ཆེན་པོ་ལ་གནས་ནས། འགྲོ་བའི་གཏམ་