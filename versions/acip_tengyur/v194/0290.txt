།གནས་ཀྱི་སྒྲ་ཡང་འདིར་ཡུལ་བརྗོད་པ་སྟེ། ཡུལ་ཡང་རང་བཞིན་ཏེ། དངོས་པོ་རྣམས་ཀྱི་རང་བཞིན་ནི་ཡུལ་ལོ་ཞེས་བཤད་པའི་ཕྱིར་རོ། །དེའི་ཕྱིར་ཅི་ལྟར་འབྲེལ་བའི་གནས་ལ་དྲུག་པ་རྣམ་པར་རྟོག་པའི་དབྱེ་བ་ལས་སོ།།
སྭ་རཱུ་པ་བའན་གྷ་ཊ་ཞེས་པ་འདིར་ཡང་རང་བཞིན་འབྲེལ་པ་བཞིན་ནོ། །དེ་ཉིད་ཀྱི་ཕྱིར། ཨཱ་ཀྲཱནྟོནྱ་དེ་ཤའཾ། ཨཱ་ཀྲཱནྟཱ་ནྱ་དེ་ཤ་ནི་ཡུལ་ལོ། །གནས་ཀྱི་སྒྲ་ནི་འདིར་ཐལ་བ་བརྗོད་པ་སྟེ། ཇི་ལྟར་རྩྭ་དརྦྷ་རྣམས་ཀྱི་གནས་སུ་ཐལ་བ་ལ་འདམ་བུ་རྣམས་བསྟིང་བའོ། །དེ་བཞིན་དུ་འདིར་ཡང་ཨསྟི་སོགས་སུ་ཐལ་
བ་ལ་བྷཱུ་སོགས་རྣམས་སོ་ཞེས་གཞན་དག་གོ། །དེ་མི་རིགས་ཏེ། གཅིག་གི་ཚིག་ལ་སོགས་པ་རྣམས་ཀྱང་ཏིབ་ལ་སོགས་པར་ཐལ་བ་བསྒྲུབས་པ་ལས་ཏིང་བསྒྱུར་བ་ཉིད་དུ་ཡང་འགྱུར་རོ། །དེ་ཕྱིར་པཏི་དང་པིཏ་མ་ཡིན་པའི་བྱ་བ་རྣམ་གྲངས་ཀྱིས་འགྱུར་རོ། །ལུང་ལ་ལྟོས་པས་ནི་དྲུག་པ་ཡན་ལག་དང་
ཡན་ལག་ཅན་གྱི་འབྲེལ་བ་ཁོ་ནའོ། །དེ་ཉིད་ཀྱི་ཕྱིར་ལས་དང་ལྡན་པ་ནི་ཡན་ལག་ཅན་ཉིད་ཀྱིས་རྟོགས་པར་བྱའོ་ཞེས་པ་ལུང་ངོ། །དེ་སྐད་བརྗོད་པ་ཉིད་ཀྱང་དེའི་ཡན་ལག་ཉིད་ཁོ་ནའོ། །ཨིཥྚཾ་དགག་པ་དང་བྲལ་བ་ལའོ། །བལ་དགག་པ་མེད་པར་མཚུངས་པ་ནི་དགག་པ་དང་བྲལ་བའོ། དེ་ཡང་གཉིས་ཀྱི་
གོ་སྐབས་དང་བཅས་པ་དང་གོ་སྐབས་མེད་པ་དག་ལས་གཅིག་ཏུ་ཐལ་བ་ལ་ཡོད་པར་འགྱུར་རོ། །དེ་ལ་དགག་པ་དང་བྲལ་བར་འདོད་པ་དེ་རབ་ཏུ་འཇུག་གོ། །དཔེར་ན་བྷྱས་ལ་ཨེ་ཉིད་དང་ཨཱ་ཉིད་དག་ལས་ཨེ་ཉིད་དེ། བྲྀཀྵེ་བྷྱ། འདིར་ཚིག་དོན་གཉིས་ནི་རིགས་དང་བསལ་བའོ། །དེ་ལ་རིགས་ལ་ནི་
འདོད་པ་བཞིན་དུ་ནི། རང་གི་ཡུལ་ལ་ཡོངས་སུ་རྫོགས་པར་འདོད་པ་ལ་ཞེས་པས་གཉིས་པ་དག་གི་གོ་སྐབས་དང་བཅས་པ་གཉིས་ཀའི་སྣོད་ཀྱི་ཡུལ་ལ་སྒྲུབ་པ་མེད་པ་ལ་ཐོབ་པར་ཡོངས་སུ་བཤད་པར་བྱའོ། །དེ་ཉིད་ཀྱི་ཕྱིར་འདིའི་འབྲས་བུས་དགག་པ་དང་བྲལ་བ་སྟེ་གང་དགག་པ་དེ་བཀག་པ་ཉིད་དོ་
ཞེས་བརྗོད་པར་བྱའོ། །བསལ་བ་ལ་ནི་སླར་ཡང་གོ་སྐབས་མེད་པ་དག་རྣམ་གྲངས་གཅིག་སྒྲུབ་པ་ལ་འདོད་པ་སྡེ་དང་པོ་འཇུག་པའི་དོན་དུ་གང་གིས་དང་པོ་འཇུག་པས་འདོད་པ་གྲུབ་པ་ཡིན་ནོ། །དེ་འདོད་པ་ཉིད་ཀྱི་ཕྱིར་དང་པོ་འཇུག་པ་ལ་ཕྱིས་གཞན་ནོ། །འདིར་ཡང་འབྲས་བུ་ཡོངས་སུ་བཤད་དེ། སླར་ཡང་