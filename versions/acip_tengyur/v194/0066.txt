བཟུང་བ་དང། ལྟུང་བ་དང། ཉམས་པ་དང། སྦྱིན་པའི་ལས་དང། ཕྲད་པ་དང། མཐོ་བ་དང། སྤྲེལ་བ་དང། མཁས་པ་དང། ཟུག་རྔུ་བསལ་བ་དང། ཉེ་བ་དང། ཐར་པ་དང། བརྟེན་པ་རྣམས་ལའོ། །ངེས་པར་ཞེས་པའི་ཉེ་བར་སྒྱུར་བ་ནི་དོན་བཅུ་བཞི་པོ་དེ་རྣམས་ལ་འཇུག་གོ། །བཞུགས་པ་ལ་
ངེས་པར་བཞུགས་པ་དང། སྤུངས་པ་ལ་ངེས་པར་སྤུངས་པ་དང། བཟུང་བ་ལ་ངེས་པར་བཟུང་བ་དང། ལྟུང་བ་ལ་ངེས་པར་ལྟུང་བ་དང། ཉམས་པ་ལ་ངེས་པར་ཉམས་པ་དང། སྦྱིན་པའི་ལས་ལ་ངེས་པར་སྦྱིན་པའི་ལས་དང། ཕྲད་པ་ལ་ངེས་པར་ཕྲད་པ་དང། མཐོ་བ་ལ་ངེས་པར་མཐོ་བ་དང། སྦྲེལ་བ་ལ་ངེས་པར་
སྦྲེལ་བ་དང། མཁས་པ་ལ་ངེས་པར་མཁས་པ་དང། ཟུག་རྔུ་བསལ་བ་ལ་ངེས་པར་ཟུག་རྔུ་བསལ་བ་དང། ཉེ་བ་ལ་ངེས་པར་དུས་ལ་ཉེ་བ་དང། ཐར་པ་ལ་ངེས་པར་ཐར་པ་དང། བརྟེན་པ་ལ་ངེས་པར་བརྟེན་པའོ། །ཤིན་ཏུ་ནི་དབང་བྱེད་པ་དང། བྱིན་གྱིས་བརླབས་པ་དང། ཀློགས་པ་དང། དབང་ཕྱུག་དང་
དྲན་པ་དང། བཀའ་སྩལ་པ་རྣམས་ལའོ། །ཤིན་ཏུ་ཞེས་པའི་ཉེ་བར་སྒྱུར་བ་ནི་དོན་དྲུག་པོ་དེ་རྣམས་ལ་འཇུག་གོ། །དབང་དུ་བྱེད་པ་ལ་ཤིན་ཏུ་ཆོ་གས་དབང་དུ་བྱེད་པ་དང། བྱིན་གྱིས་བརླབས་པ་ལ་ཤིན་ཏུ་བྱིན་གྱིས་བརླབས་པ་དང། ཀློག་པ་ལ་ཤིན་ཏུ་བརྡ་སྤྲོད་པ་ཀློག་པ་དང། དབང་ཕྱུག་ལ་ཤིན་ཏུ་དབང་ཕྱུག་དང་
དྲན་པ་ལ་ཤིན་ཏུ་མགྲོན་དྲན་པ་དང། བཀའ་སྩལ་པ་ལ་ཤིན་ཏུ་བཀའ་སྩལ་པའོ། །སླར་ནི་འབྱུང་བ་དང། འགྲུབ་པ་དང། སྙོམས་པ་དང། བསྡུས་པ་དང། སྨོད་པ་དང། ཤིས་པ་དང། གཤིག་པ་དང། བརྒྱན་པ་དང། འདྲི་བ་རྣམས་ལའོ། །སླར་ཞེས་པའི་ཉེ་བར་སྒྱུར་བ་ནི་དོན་དགུ་པོ་དེ་རྣམས་ལ་འཇུག་གོ། །འབྱུང་བ་ལ་སླར་འབྱུང་བ་
དང། འགྲུབ་པ་ལ་སླར་འགྲུབ་པ་དང། སྙོམས་པ་ལ་སླར་སྙོམས་པ་དང། བསྡུས་པ་ལ་སླར་བསྡུས་པ་དང། སྨོད་པ་ལ་སླར་སྨོད་པ་དང། ཤིས་པ་ལ་སླར་ཤིས་པ་དང། གཤིག་པ་ལ་སླར་གཤིག་པ་དང། བརྒྱན་པ་ལ་སླར་བརྒྱན་པ་དང། འདྲི་བ་ལ་སླར་འདྲི་བའོ། །དག་པ་ནི་བསམ་པ་དང། དཀའ་ཐུབ་དང་
གཤེགས་པ་དང། རིམ་པ་དང། ཆར་སྤྲིན་རྣམས་ལའོ། །དག་པ་ཞེས་པའི་ཉེ་བར་སྒྱུར་བ་ནི་དོན་ལྔ་པོ་དེ་རྣམས་ལ་འཇུག་གོ། །བསམ་པ་ལ་དག་པའི་བསམ་པ་དང། དཀའ་ཐུབ་ལ་དག་པའི་དཀའ་ཐུབ་དང། གཤེགས་པ་ལ་དག་པར་གཤེགས་པ་དང། རིམ་པ་ལ་དག་པའི་རིམ་པ་དང། ཆར་སྤྲིན་ལ་དག་པའི་