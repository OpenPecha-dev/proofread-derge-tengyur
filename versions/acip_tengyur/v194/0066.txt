།ཕུལ་དུ་ནི་ཤེས་པ་དང། དམིགས་པ་དང། བྱང་བ་དང། རྙེད་པ་དང། ཁྱབ་པ་དང། དགའ་བ་དང། གྲོལ་བ་རྣམས་ལའོ། །ཕུལ་དུ་ཞེས་པའི་ཉེ་བར་སྒྱུར་བ་ནི་དོན་བདུན་པོ་དེ་རྣམས་ལ་འཇུག་གོ། །ཤེས་པ་ལ་ཕུལ་དུ་ཤེས་པ་དང། དམིགས་པ་ལ་ཕུལ་དུ་
དམིགས་པ་དང། བྱང་བ་ལ་ཕུལ་དུ་བྱང་བ་དང། རྙེད་པ་ལ་ཕུལ་དུ་རྙེད་པ་དང། ཁྱབ་པ་ལ་ཕུལ་དུ་ཁྱབ་པ་དང། དགའ་བ་ལ་ཕུལ་དུ་དགའ་བ་དང། གྲོང་བ་ལ་ཕུལ་དུ་གྲོལ་བའོ། །བྲལ་བ་ནི་སྦྱོར་བ་དང། ལུགས་དང། སྒྱུ་དང། ཏྲི་མ་དང། ངེས་པ་དང། ཕྱོགས་དང། རིམ་པ་དང། ཁྱད་པར་རྣམས་
ལའོ། །བྲལ་བ་ཞེས་པའི་སྒྲ་ནི་དོན་བརྒྱད་པོ་དེ་རྣམས་ལ་འཇུག་གོ། །སྦྱོར་བ་ལ་སྦྱོར་བྲལ་དང། ལུགས་ལ་ལུགས་བྲལ་དང། སྒྱུ་ལ་སྒྱུ་བྲལ་དང། དྲི་མ་ལ་དྲི་བྲལ་དང། ངེས་པ་ལ་ངེས་བྲལ་དང། ཕྱོགས་ལ་ཕྱོགས་བྲལ་དང། རིམ་པ་ལ་རིམ་བྲལ་དང། ཁྱད་པར་ལ་ཁྱད་པར་དང་བྲལ་བའོ། །ངན་པ་ནི་
བཟུང་བ་དང། སྟོབས་དང། ཁ་དོག་དང། འགྲོ་བ་དང། ཐོབ་པ་རྣམས་ལའོ། །ངན་པ་ཞེས་པའི་ཉེ་བར་སྒྱུར་བའི་དོན་ལྔ་པོ་དེ་རྣམས་ལ་འཇུག་གོ། །བཟུང་ལ་བཟུང་བ་ངན་པ་དང། སྟོབས་ལ་སྟོབས་ངན་པ་དང། ཁ་དོག་ལ་ཁ་དོག་ངན་པ་དང། འགྲོ་བ་ལ་ངན་འགྲོ་དང། ཐོབ་པ་ལ་ངན་པ་ཐོབ་པའོ། །རྣམ་
པར་ནི་སྣ་ཚོགས་པ་དང། སྦྱོར་བ་དང། གཏོར་བ་དང། འཇིགས་པ་དང། རིང་བ་དང། དག་པའི་སྒྲ་དང། རྩོད་པ་དང། འབྱོར་པ་དང། རྨོངས་པ་དང། འབྱེད་པ་དང། འཕགས་པ་དང། ངན་པ་དང། འཁྲུགས་པ་དང། མ་མཐོང་བ་དང། འཁྲུལ་པ་དང། ཉམས་པ་དང། གཟིགས་པ་དང། བགྲོད་
པ་རྣམས་ལའོ། །རྣམ་པར་ཞེས་པའི་ཉེ་བར་སྒྱུར་བ་ནི་དོན་བཅོ་བརྒྱད་པོ་དེ་རྣམས་ལ་འཇུག་གོ། །སྣ་ཚོགས་ལ་རྣམ་པ་སྣ་ཚོགས་དང། སྦྱོར་བ་ལ་རྣམ་པར་སྦྱོར་བ་དང། གཏོར་བ་ལ་རྣམ་པ་གཏོར་བ་དང། འཇིགས་པ་ལ་རྣམ་པར་འཇིགས་པ་དང། རིང་བ་ལ་རྣམ་པར་རིང་བ་དང། དག་པའི་སྒྲ་ལ་རྣམ་
པར་དག་པའི་སྒྲ་དང། རྩོད་པ་ལ་རྣམ་པར་རྩོད་པ་དང། འབྱོར་པ་ལ་རྣམ་པར་འབྱོར་པ་དང། རྨོངས་པ་ལ་རྣམ་པར་རྨོངས་པ་དང། འབྱེད་པ་ལ་རྣམ་པར་འབྱེད་པ་དང། འཕགས་པ་ལ་རྣམ་པར་འཕགས་པ་དང། ངན་པ་ལ་རྣམ་པར་ངན་པ་དང། འཁྲུགས་པ་ལ་རྣམ་པར་འཁྲུགས་པ་དང། མ་མཐོང་བ་ལ་རྣམ་