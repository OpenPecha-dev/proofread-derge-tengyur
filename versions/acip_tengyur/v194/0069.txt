༄༅། །ཆར་སྤྲིན་ནོ། །བདེ་བར་ནི་མཆོད་པ་དང། གདུང་བ་དང། རྗེས་སུ་འདོད་པ་དང། ཚོགས་པ་དང། དཀའ་བ་སྤྱོད་པ་རྣམས་ལའོ། །བདེ་བར་ཞེས་པའི་ཉེ་བར་སྒྱུར་བ་ནི། དོན་ལྔ་པོ་དེ་རྣམས་ལ་འཇུག་གོ། །མཆོད་པ་ལ་བདེ་བར་མཆོད་པ་དང། གདུང་བ་ལ་བདེ་བར་གདུང་བ་དང་
རྗེས་སུ་འདོད་པ་ལ་བདེ་བར་རྗེས་སུ་འདོད་པ་དང། ཚོགས་པ་ལ་བདེ་བར་ཚོགས་པ་དང། དཀའ་བ་སྤྱོད་པ་ལ་བདེ་བར་དཀའ་བ་སྤྱོད་པའོ། །མཐོ་བ་ནི་སྟོབས་དང། སྦྱོར་བ་དང། རྙེད་པ་དང། སྤྱི་བོ་དང། ངག་དང། སྤྲོ་བ་དང། འཆར་བ་དང། འབངས་དང། བཅིངས་པ་དང། གཙོ་བོ་དང། འཛིན་པ་རྣམས་
ལའོ། །མཐོ་བ་ཞེས་པའི་ཉེ་བར་སྒྱུར་བ་ནི་དོན་བཅུ་གཅིག་པོ་དེ་རྣམས་ལ་འཇུག་གོ། །སྟོབས་ལ་མཐོ་བའི་སྟོབས་དང། སྦྱོར་བ་ལ་མཐོ་བའི་སྦྱོར་བ་དང། རྙེད་པ་ལ་མཐོ་བའི་རྙེད་པ་དང། སྤྱི་བོ་ལ་མཐོ་བའི་སྤྱི་བོ་དང། ངག་ལ་མཐོ་བའི་ངག་དང། སྤྲོ་བ་ལ་མཐོ་བའི་སྤྲོ་བ་དང། འཆར་བ་ལ་མཐོ་བའི་འཆར་བ་དང་
འབངས་ལ་མཐོ་བའི་འབངས་དང། བཅིངས་པ་ལ་མཐོ་བར་བཅིངས་པ་དང། གཙོ་བོ་ལ་མཐོ་བའི་གཙོ་བོ་དང། འཛིན་པ་ལ་མཐོ་བར་འཛིན་པའོ། །མངོན་པར་ནི་མཆོད་པ་དང། ཕྱོགས་པ་དང། བཅོམ་པ་དང། འདྲ་བ་དང། སྦྱོར་བ་དང། འདོད་པ་དང། དགའ་བ་དང། སྒེག་པ་དང། འཐས་པ་དང་
རྗོད་པ་དང། རྐུ་བ་དང། གཏན་ལ་འབེབས་པ་རྣམས་ལའོ། །མངོན་པར་ཞེས་པའི་ཉེ་བར་སྒྱུར་བ་ནི་དོན་བཅུ་གཉིས་པོ་དེ་རྣམས་ལ་འཇུག་གོ། །མཆོད་པ་ལ་མངོན་པར་མཆོད་པ་དང། ཕྱོགས་པ་ལ་མངོན་པར་ཕྱོགས་པ་དང། བཅོམ་པ་ལ་མངོན་པར་བཅོམ་པ་དང། འདྲ་བ་ལ་མངོན་པར་འདྲ་བ་དང། སྦྱོར་
བ་ལ་མངོན་པར་སྦྱོར་བ་དང། འདོད་པ་ལ་མངོན་པར་འདོད་པ་དང། དགའ་བ་ལ་མངོན་པར་དགའ་བ་དང། སྒེག་པ་ལ་མངོན་པར་སྒེག་པ་དང། འཐས་པ་ལ་མངོན་པར་འཐས་པ་དང། རྗོད་པ་ལ་མངོན་པར་རྗོད་པ་དང། རྐུ་བ་ལ་མངོན་པར་རྐུ་བ་དང། གཏན་ལ་འབེབས་པ་ལ་མངོན་པར་གཏན་ལ་འབེབས་པའོ། །
སོ་སོར་ནི་མཚུངས་པ་དང། ལེན་པ་དང། འཚེ་བ་དང། སྩོལ་བ་དང། ཕན་ཚུན་དང། གླང་པོ་དང། གནོན་པ་དང། ནད་དང། འགྲོ་བ་དང། འཕྲོ་བ་དང། སྒྲིབ་པ་རྣམས་ལའོ། །སོ་སོར་ཞེས་པའི་ཉེ་བར་སྒྱུར་བ་ནི་དོན་བཅུ་གཅིག་པོ་དེ་རྣམས་ལ་འཇུག་གོ། །མཚུངས་པ་ལ་སོ་སོར་མཚུངས་པ་དང། ལེན་པ་