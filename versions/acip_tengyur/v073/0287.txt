༄༅། །རྫས་བསམ་མི་ཁྱབ། །རྒྱལ་མཚན་རྩེ་མོའི་རིག་པ་ཡིས། །སྤྲུལ་ནས་འཕགས་ཚོགས་མཆོད་པར་བྱ། །ཨོཾ་ན་མོ་བྷ་ག་ཝ་ཏེ། མ་ཧཱ་ཀཱ་རུ་ཎཱི་ཀ་པུཥྤ་པཱུ་ཛ་མེ་གྷ་ས་མུ་དྲ་ཀེ་ཏུ་རཱ་ཛཱ་ཡ། ཏ་ཐཱ་ག་ཏཱ་ཡ། ཨརྷ་ཏེ་སམྱཀྶཾ་བུདྡྷཱ་ཡ། ཏདྱ་ཐཱ། ཨོཾ་པུཥྤེ། པུཥྤེ། པུཥྤེ། པུཥྤ། ཨུདྦྷ་བེ
་པུཥྤ། ཨ་ཝ་ཀཱི་ར་ཎེ་སཱ་ཧཱ། མེ་ཏོག་དབུལ་བའི་སྔགས་སོ། །དེ་བཞིན་དུ། །དྷཱུ་པ་དང། དའི་པ་དང། གནྡྷ་དང། ནཻ་བི་དཡེ་དང། ཤཔྡ་དང། མཎྜལ་ཞེས་བྱ་བ་ལ་སྦྱར་བའི་རིམ་གྱིས་བདུག་པ་དང། མར་མེ་དང། དྲི་ཆབ་དང། ཞལ་ཟས་དང། རོལ་མོ་དང། མཎྜལ་དབུལ་བར་
བྱའོ། །གོས་བཟང་གྱོན་ཞིང་རྒྱན་བཟང་བཏགས། །ཡི་གེ་གསུམ་དང་ལྡན་པ་ཡི། །རྡོ་རྗེའི་གླུ་གར་སྔོན་སོང་བས། །སངས་རྒྱས་ལ་སོགས་མཆོད་པར་བྱ། །བདག་ཉིད་མཆོད་སྤྲིན་རྒྱ་མཚོ་ཡི། །དབུས་བཞུགས་མཆོད་ཀུན་ལ་མངའ་བརྙེས། །མགོན་པོ་འཁོར་ལོས་སྒྱུར་རྒྱལ་ཚུལ། །རྒྱལ་
མཚན་རྩེ་མོ་གསེར་མདོག་བསྐྱེད། །ཡེ་ཤེས་སྙིང་པོ་ལས་བྱུང་བའི། སྣ་ཚོགས་ལྷ་མོ་མཛེས་རྣམས་ཀྱིས། །རེ་རེ་ལས་ཀྱང་དཔག་ཏུ་མེད། །སྤྲུལ་པས་རིམ་གྲོ་རྫོགས་པར་བལྟ། །མི་ཕྱེད་གུས་པས་མང་ཡོད་པས། །གཟུངས་འདི་ལན་གསུམ་ཆོ་ག་འདིས། །ཉིན་རེ་དུས་གསུམ་མཆོད་བྱེད་ན། །
བྱེ་བ་བསམ་མི་ཁྱབ་མཆོད་འགྱུར། །བསམ་གྱིས་མི་ཁྱབ་པའི་མཆོད་པའི་ཆོ་ག་རྫོགས་སོ།།  ༄༅། །དེ་བཞིན་གཤེགས་པ་སྤྱན་རས་གཟིགས་སྨོན་ལམ་གྱི་དབང་པོ་ལ་ཕྱག་འཚལ་ལོ། །རྒྱལ་སྲས་རྣམས་ཀྱིས་བསྒྲུབ་པ་ནི། །སེམས་ཅན་རྣམས་ལ་ཕན་བརྩོན་པས། །སྨོན་
ལམ་རྒྱ་མཚོ་སྤྱོད་པའི་ཕྱིར། །དེ་ཡི་དབང་གྱུར་འདི་བཤད་བྱ། །སྔོན་ནས་བསྙེན་པའི་རིམ་པ་ལ། །འདྲིས་གྱུར་སྙིང་རྗེས་ཡིད་གདུངས་པ། །མིག་དང་སྨིན་མཚམས་སྙིང་དཀྱིལ་དུ། །བྱམས་སོགས་ཐིག་ལེ་གསུམ་བསྒོམ་བྱ། །ཉི་མའི་འོད་དང་ཟླ་བའི་འོད། །དེ་ནི་ཐུགས་རྗེ་མི་ཕྱེད་འོང། །
ལུས་ཅན་རྣམས་ཀྱི་སྙིང་དང་ནི། །ཉོན་མོངས་མེ་ལྕེ་དེ་ནང་གནས། །དེ་བཞིན་སྤྱི་གཙུག་གྲངས་བཞིན་དུ། །པདྨ་ཟླུམ་དང་རཾ་རྡོ་རྗེ། །གང་ཚེ་སྐྱེ་བོ་དོན་ཚོལ་བ་དང་དོན་མི་ཚོལ་བ་གཅིག་དང་མང་པོ་ཡང་རུང་སྟེ། བདག་གི་དབང་པོའི་སྤྱོད་ཡུལ་དུ་འབབ་པས་ལས་ལ་སྦྱར་དུ་རུང་