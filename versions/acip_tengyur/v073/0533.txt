ཨོཾ་ཏ་ཐཱ་ག་ཏོདྦྷ་བ་ཡེ་སཱ་ཧཱ་ཐལ་མོ་ལེགས་པར་སྦྱར་བ་ལ་སོར་མོ་དབུས་མ་གསུམ་བསྐྱེད་ལ་པདྨ་ཁྱ་ཕྱེ་བ་འདྲ་བ་ལྐོག་མར་བཞག་ལ། ཨོཾ་པདྨོད་བྷ་བ་ཡེ་སཱ་ཧཱ། ལག་པ་གཉིས་ནི་རྒྱབ་བ་བསྣོལ་ཏེ། མཐེའུ་ཆུང་ངུ་དང་མཐེ་བོ་གཉིས་དཀྲིས་ཏེ་རྡོ་རྗེ་འཛིན་བའི་ཕྱག་རྒྱ་ལྟེ་བར་བཞག་སྟེ་
བཛྲོད་བྷ་བ་ཡ་སཱ་ཧཱ། ཞེས་བྱ་བས་ཕྱག་བྱའོ། །མེ་ཏོག་དབུལ་བའི་དབྱངས་ནི།།ཡེ་ཤེས་རྒྱ་མཚོ་རླབས་ཆེན་གྱི། སེམས་ཅན་ཀུན་ལ་བྱམས་པ་ཡིན། །སྟོབས་ཆེན་ཡེ་ཤེས་མེ་ཏོག་གིས། །སངས་རྒྱས་བཞིན་དུ་མཆོད་པར་ཤོག། སྦྱར་བའི་དྲི་ཡི་བསྒོས་པ་ཡིས། །ལུས་ལ་ལྷག་པར་ཁྱབ་གྱུར་པ།།
ཡེ་ཤེས་སྤོས་ཀྱི་བྱུག་པ་ནི། །དྲི་བཟངས་རྟག་ཏུ་འབྱུང་བར་ཤོག། །མཁས་པ་གང་གིས་དངོས་པོ་རྣམས། །ཆོས་ཀྱི་དབྱིངས་དང་མཚུངས་མཐོང་ཞིང། །དེ་ཡི་རྗེས་སུ་ཞུགས་པ་ཡི། །བདུག་སྤོས་ཀྱིས་ནི་ཚིམ་པར་ཤོག། དངོས་པོ་ཐམས་ཅད་སྣང་བྱེད་པ། མི་ཤེས་མུན་ནག་ལ་སོགས་པ། །བཅོམ་
ནས་མར་མེ་རབ་ཏུ་གསལ། །ཆོས་ཀྱི་འོད་ཟེར་ཀུན་འབྱུང་ཤོག། །ལུས་ཅན་ཀུན་གྱི་ཇི་ཙམ་དུ། ཡིད་ལ་རེ་བ་ཡོངས་རྫོགས་པ། །བྱང་ཆུབ་སྙིང་པོར་འདུག་ནས་སུ། །བདུད་བཅོམ་སངས་རྒྱས་རོལ་གྱུར་ཅིག། །ཅེས་བྱ་བས་མཆོད་པ་དབུལ་ལོ། །དེ་སྐད་དུ་ཡང། ཐོག་མར་བྱུག་པ་མེད་ཏོག་དང། །བདུག་
སྤོས་ལྷ་བཤོས་རྗེས་མཐུན་པ། ཐ་མར་མར་མེ་རབ་སྦྱར་ནས། །ཁྲོ་བོའི་རྒྱལ་པོས་བསངས་རྒྱས་ནས་དབུལ། །ཞེས་གསུངས་བས་ནའོ། །དེ་ལྟར་ཕྱག་འཚལ་ཞིང་མཆོད་ནས་སྡིག་པ་བཞགས་པ་ནི། སངས་རྒྱས་ཆོས་དང་དགེ་འདུན་དང། །བྱང་ཆུབ་སེམས་དཔའ་རྣམས་དང་ནི། །རིག་སྔགས་
གསང་སྔགས་ཚོགས་རྣམས་ལ། །བདག་གིས་སྡིག་པ་མ་ལུས་བཤགས། །ཨོཾ་སརྦྦ་པཱ་པ་དི་་ན་ཡེ་སཱ་ཧཱ། སངས་རྒྱས་ཆོས་དང་དགེ་འདུན་དང། །བྱང་ཆུབ་སེམས་དཔའ་རྣམས་དང་ནི། །རིག་སྔགས་གསང་སྔགས་ཚོགས་རྣམས་ལ། །དད་པས་རྗེས་སུ་ཡི་རང་ངོ། །ཨོཾ་ཨ་ནུ་མོ་ཏ་ཡེ་སཱ་ཧཱ། བདེ་
གཤེགས་པདྨོ་རྡོ་རྗེ་རིགས། །རྡོ་རྗེ་ཁྲོ་བོ་ཕོ་ཉ་དང། །བཀའ་ཉན་ལ་སོགས་ཕོ་ཉ་ལ། །ཆོས་ཀྱི་འཁོར་ལོ་བསྐོར་བར་བསྐུལ། །ཨོཾ་དྷརྨ་ཙཀྲ་པྲ་བརྟ་ནཱ་ཡ་སཱ་ཧཱ། བདེ་གཤེགས་རྡོ་རྗེ་པདྨའི་རིགས། རྡོ་རྗེ་ཁྲོ་བོ་ཕོ་ཉ་དང། །བཀའ་ཉན་ལ་སོགས་ཕོ་ཉ་ལ། །མྱ་ངན་མི་འདའ་གསོལ་བ་འདེབས། །ཨོཾ་ཨ་པ་ར་ནིར་བ་ནི་ཡེ་