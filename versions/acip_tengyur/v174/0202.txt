།གཞན་ཉིད་ན་ཡང་རྟེན་མིན་ཕྱིར།    ༈    །མི་འགྲོ་དེ་ན་ཡོད་པའང་མིན། །ཕྱིས་ཡོད་ཆ་དང་ལྡན་པའང་མིན། །རྟེན་སྔ་མ་ནི་ཡོངས་མི་འདོར། །ཀྱེ་མ་ཕོངས་པའི་རྒྱུ་ཉིད་ཡིན།    ༈    །གཞན་ལ་གནས་པར་འགྱུར་པ་ནི། །རང་གི་གནས་ལས་མི་གཡོ་ཞིང།།
དེ་ལས་གནས་གཞན་སྐྱེ་བ་ལ། །གནས་ན་ཤིན་ཏུ་རིགས་པར་ལྡན། །གང་ན་དངོས་དེ་གནས་གྱུར་པ། །དེར་ནི་འབྲེལ་པའང་མ་ཡིན་ལ། །དེ་དག་ཡུལ་ཅན་ལ་ཁྱབ་པ། །ཅིག་དེ་ནི་ངོ་མཚར་ཆེ།    ༈    །གལ་ཏེ་ཀུན་ན་རིགས་ཡོད་ན། །གཅིག་ཏུ་གསལ་བས་དེ་གསལ་ཉིད། །
ཐ་དད་མེད་ཕྱིར་ཀུན་དུ་མཐོང།    ༈    །དེ་ཡང་གསལ་བ་ལ་ལྟོས་མིན། །གསལ་བྱེད་རྟོགས་པ་མ་ཡིན་ན། །གསལ་བྱ་ཡང་དག་རྟོགས་པ་མིན། །སྤྱི་དང་དེ་དང་ལྡན་པ་དག་ཅི་ཡི་ཕྱིར་ན་བཟློག་པར་འདོད།    ༈    །ཐ་དད་མེད་དོན་མེད་པར་ཡང། །འཚེད་པ་པོ་སོགས་བརྗོད་པ་
ཡིན༑    ༈    །ཐ་དད་ཕྱིར་ན་ལས་རྒྱུ་མིན།    ༈    །འདི་ཡི་རིགས་མིན་ལས་འབྲེལ་ཕྱིར།    ༈    །མཉན་པ་གཞན་གྱི་རྒྱུ་མཚན་ཕྱིར།    ༈    །ལས་ཀྱང་གནས་པ་ཡོད་མ་ཡིན།    ༈    །འབྲེལ་པ་མེད་ཕྱིར་སྒྲ་ཡི་རྒྱུ། །སྤྱི་ཡིན་མི་རིགས་མིན་པ་མིན། །ཧ་ཅང་ཐལ་ཕྱིར་ལས་མེད་ནའང། །ཤེས་རྗོད་དག་གི་
མ་ཡིན་ཏེ། །རྒྱུ་མཚན་ཅན་མིན་ཐོབ་ཕྱིར་རོ།    ༈    །རྗེས་འགྲོ་མེད་ཕྱིར་ནུས་པའང་མིན། །གལ་ཏེ་འཚེད་པོ་ཉིད་སོགས་སྤྱི། །དང་པོ་ཉིད་དུ་དེ་ཡོད་སོགས། །བཞིན་དུ་གསལ་འགྱུར་མིན་ན་ནི། །ཁྱད་པར་མེད་ཕྱིར་ཕྱིས་མི་འགྱུར།    ༈    །བྱ་བས་ཕན་འདོགས་ལྟོས་གསལ་བྱེད། །
ཡིན་ན་འགྱུར་མེད་ལྟོས་པ་མེད། །འདི་ནི་ཕུལ་བྱུང་ཡོད་ན་ཡང། །སྐད་ཅིག་ཉིད་ཕྱིར་བྱ་གང་ལས།    ༈    །ཐ་དད་མཚུངས་པ་ཡིན་ན་རིགས། །ཉེ་བ་གང་འགའ་ཞིག་ལ། །རབ་འཇུག་གཞན་ལ་མིན་དེ་ཉིད། །སྒྲ་དང་ཤེས་པའི་རྒྱུ་ཡིན་ནོ།    ༈    །གལ་ཏེ་ལྡོག་པ་སྤངས་པ་ཡིས། །
དངོས་པོའི་རྗེས་འགྲོ་གཞན་མེད་ན། །གཅིག་གི་འབྲས་བུ་གཞན་གྱི་ར་མིན། །ཤིན་ཏུ་ཐ་དད་ཕྱིར་ཞེ་ན།    ༈    །གལ་ཏེ་བདག་ཉིད་གཅིག་པ་ཡིས། །དུ་མ་འབྲས་བུ་གཅིག་བྱེད་ན། །བདག་ཉིད་གཅིག་ལའང་དེ་ཡོད་ཕྱིར། །ལྷན་ཅིག་བྱེད་པ་ཡོད་མེད་འགྱུར། །ཐ་དད་མེད་པའི་ངོ་