ནི་ཐ་མ་དག །འབྱུང་ཞིང་སྐྱེ་བར་འགྱུར་བ་ཡིན། །ཕྱེད་དང་གསུམ་ན་མདུན་སོ་ནི། །གཉིས་འབྱུང་བར་ནི་ངེས་བ་ཡིན། །དེ་སྐྱེས་ཡོངས་སུ་རྫོགས་པ་ནི། །ལོ་གསུམ་པར་ནི་ཤེས་པར་བྱ། །ཕྱེད་དང་བཞི་ན་དེ་ཕི་ནི། །བར་མ་འབྱུང་བར་ཤེས་བ་ཡིན། །དེ་ཉིད་སྐྱེས་པར་གྱུར་
པ་ནི། །ལོ་བཞི་པར་ནི་ཤེས་པར་བྱ། །ཕྱེད་དང་ལྡན་མདུན་སོ་ཡི། །ཐ་མ་དག་ནི་འབྱུང་བར་འགྱུར། །དེ་ནས་ཐ་མ་སྐྱེས་གྱུར་པ། །ལོ་ལྔ་བར་ནི་དེ་ཤེས་བྱ། །སོ་འབྱུང་བ་དང་སྐྱེས་གྱུར་ཀུན། །རྫོགས་པའི་རྟ་ནི་ལོ་ལྔ་བ། །གཞོན་པ་ལས་ནི་དེ་འདས་ཤིང་། །མཆོག་ཏུ་
ལུས་ནི་རྒྱས་པ་དང་། །པགས་པ་རྔ་རྔོག་སྡུག་པ་དང་། །དབང་པོ་དང་ཞིང་དགའ་བ་དང་། །ནུས་བ་ཐོབ་བར་འགྱུར་བ་དང་། །དར་ལ་བབ་པ་གནས་གྱུར་ཅིང་། །ཁུ་བ་འབྱུང་པར་འགྱུར་པ་དང་། །སྐད་ཀྱང་ཡོངས་སུ་བརྗེས་འགྱུར་ཏེ། །ཇི་ལྟར་སྐྱེས་པ་ལོ་བཅུ་དྲུག །ལོ་ལྔ་པ་
ཡི་རྟ་དེ་འདྲ། །དེ་ཚེ་དར་ལ་བབ་ཅེས་བྱ། །ལད་རྣམས་ཀུན་ནི་ནུས་པར་འགྱུར། །དེ་རྗེས་བུ་ནི་ཐེ་ཚོམ་དག །སྐྱེས་པར་གྱུར་པས་དྲི་བ་དྲིས། །སོ་ནི་མི་འབྱུང་བར་ཤེས་ན། །ཇི་ལྟར་འབྱུང་ཞིང་སྐྱེ་བ་ལགས། །དེ་ནི་བདག་ལ་བཤད་པའི་རིགས། །དྲང་སྲོང་གིས་ཡང་
སླར་སྨྲས་པ། །དཔེར་ན་འབྲས་བུ་སྐྱེ་བ་ན། །མེ་ཏོག་ལུང་ལས་ཆད་པར་འགྱུར། །དེ་བཞིན་སོ་ནི་སྐྱེ་གྱུར་པ། །གཡོ་ཞིང་འབྱུང་བར་འགྱུར་བ་ཡིན། །གང་ཞིག་གཞན་པར་གྱུར་བའི་སོ། །ལྟུང་བ་སྐྱེ་བ་ལྷན་ཅིག་པ། །དེ་ནི་{𰷆གོ་རིམས་,གོ་རིམ་}ཇི་བཞིན་དུ། །ཐམས་ཅད་
ང་ཡིས་བསྟན་པར་བྱ། །འོ་མ་འབྱུང་བའི་སོ་སྲབ་ཅིང་། །ཐུང་ཞིང་འཇམ་ལ་མི་མཉམ་ལྷོད། །རྩ་བ་ཕྲ་ཞིང་རྩེ་མོ་སྦོམ། །མ་སོ་རྩ་མོ་ཟླུམ་པ་དང་། །དེ་བཞིན་ཁ་དོག་ནག་ནོག་ཅན། །སོ་རྟེན་ཆུང་ཞིང་སྙི་བ་དང་། །སོ་རྩེ་རི་མོ་མག་པོ་དང་། །ནག་ནོག་ཅན་གྱིས་མཚོན་
པ་ཡིན། །འདི་ནི་དང་བོར་སྐྱེས་པ་ཡི། །སོ་ཡི་མཚན་ཉིད་གྱུར་པ་ཡིན། །རྩེ་མོ་རྣོ་ཞིང་རྩ་བ་སྦོ་མ། །ལེགས་གནས་སོ་དཀྱུས་མཉམ་པ་དང་། །དཀར་ཞིང་སྣུམ་ལ་རིང་བ་དང་། །སྲ་ཞིང་ཐགས་ནི་བཟང་བ་དང་། །སྟེང་མི་རྐྱོང་ཞིང་དེ་བཞིན་དབུས། །གསལ་བར་