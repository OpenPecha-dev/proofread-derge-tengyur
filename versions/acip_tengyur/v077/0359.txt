༄༅། །མན་ངག་བཅོམ་ལྡན་འདས་འཕགས་མ་འོད་ཟེར་ཅན་ལ་ཕྱག་འཚལ་ལོ། །བློ་ལྡན་སེམས་དཔའི་སྐྱིལ་ཀྲུང་སྟེ། །དམིགས་པ་བརྩེ་བ་ཆེན་པོ་ཡིས། །སྔ་ཐུན་སྙིང་གར་ཟླ་བ་ལ། །ཨོཾ་ཡིག་དཀར་པོ་བསྒོམ་པར་བྱ། །རྣམ་སྣང་གསུངས་པའི་བདག་ཉིད་ཅན། །ཀུན་
ནས་དཀར་ཞིང་དེ་འོད་ཀྱིས། །རབ་ཟླུམ་ཞིང་མཆོད་རྟེན་བརྒྱན། །སྟེང་དུ་འོད་ཟེར་འབར་བ་སྟེ། །བསྲུང་བའི་དོན་དུ་མདུན་རྒྱབ་དང། །གཡས་གཡོན་འོག་དང་སྟེང་རྣམས་སུ། །རིམ་པས་མ་སོགས་གཡོག་ལ་སོགས། །ཞང་པོ་ལ་སོགས་བུ་ལ་སོགས། །བྲིས་སྐུ་དགེ་བའི་བཤེས་
གཉེན་དང། །པོ་ཏི་ལ་སོགས་ལས་བྱུང་བ། །དེ་ནས་ཟླ་བ་མཾ་ཡིག་སེར། །མྱ་ངན་མེད་པའི་ཡལ་གས་བྱུང། །འཕགས་མ་འོད་ཟེར་ཅན་བསམ་བྱ། །ཁྲོ་ཞིང་ཁབ་དང་སྐུད་པ་བསྣམས། །གང་ཞིག་ལྟེ་བ་ནས་ལངས་ཏེ། །སྣ་བུག་གཡས་པ་དེ་མདུན་དུ། །གཞན་ནས་སྐུད་པས་
ཁ་མིག་བཙེམས། །གདུག་ཅན་ར་བའི་ཕྱི་རོལ་བྱ། །ལན་ཅིག་མ་ཡིན་བྱས་ནས་ནི། །བྱང་ཆུབ་མཆོག་གི་གཟུངས་བཀླག་གོ། །དེ་ནས་ཨོཾ་དང་མཱ་རཱི་ཙྱཻ་སཱ་ཧཱ། །སྔགས་ནི་ཇི་བཞིན་སྟོབས་ཀྱིས་བཟླས། །དེ་ནས་སྔགས་རིག་གཡོན་པ་ཡི། །སྣ་བུག་ནས་ནི་དེའི་སྙིང་གར། །གཞུག་
ཅིང་མྱ་ངན་མེད་ཤིང་གི། །འོད་ཟེར་གྱིས་བསྐྱེད་ཕག་སེར་གྱིས། །ཕྱི་རུ་གདུག་ཅན་ཡང་དག་འཇོམས། །སྣ་ཡིས་མཚམས་ནི་འཆིང་བར་བྱེད། །གསེར་གྱི་མདོག་ཅན་ཕག་ལ་བཞུགས། །གཙོ་མོ་གསེར་གྱི་མདོག་དང་ལྡན། །མི་འཇིགས་རབ་སྦྱིན་འོད་ཟེར་ཅན། །གོས་དཀར་ཅན་ལ་
བདག་ཕྱག་འཚལ། །འཕགས་མ་འོད་ཟེར་ཅན་གྱི་གཟུངས་བཀླག་པའི་མན་ངག་རྫོགས་སོ།།  །རྒྱ་གར་སྐད་དུ། པརྞ་ཤ་པ་རི་སཱ་དྷ་ནཾ། བོད་སྐད་དུ། རི་ཁྲོད་ལོ་མ་ཅན་གྱི་སྒྲུབ་ཐབས། འཕགས་མ་རི་ཁྲོད་ལོ་མ་ཅན་ལ་ཕྱག་འཚལ་ལོ། །སྔོན་མ་བཞིན་དུ་ཐམས་ཅད་
བསྒྲུབས་ནས་རང་གི་སྙིང་གར་པདྨ་དཀར་པོ་དང་ཟླ་བའི་དཀྱིལ་འཁོར་ལ་པཾ་ཡིག་སེར་པོ་ལས་སྐྱེས་པའི་རྡོ་རྗེའོ། །དེའི་ལྟེ་བ་ལ་པཾ་ཡིག་གོ། །དེ་ཐམས་ཅད་ཡོངས་སུ་གྱུར་པ་ལས་བཅོམ་ལྡན་འདས་མ་སྐུ་མདོག་སེར་མོ་ཞལ་གསུམ་པ། སྤྱན་གསུམ་པ། ཕྱག་དྲུག་པ། དང་པོའི་ཞལ་སེར་