༄༅། །ཅན་མའི་སྒྲུབ་ཐབས། རྡོ་རྗེ་དབྱངས་ཅན་མ་ལ་ཕྱག་འཚལ་ལོ། །རྡོ་རྗེ་བཞིའི་རིམ་པས་སྒྲུབ་ཐབས་བྲི་བར་བྱའོ། །སྔོན་མ་བཞིན་དུ་སྙིང་གར་ཨཾ་ཡིག་ལས་ཟླ་བ་བསྒོམས་ཏེ་སྡིག་པ་བཤགས་ནས་དང་པོར་སྟོང་པའི་བྱང་ཆུབ་ཀྱི་མཐར་ཐུག་པ། པཾ་ཡིག་ལས་
སྐྱེས་པའི་ཆུ་སྐྱེས་ལ་ཟླ་བ། ཨཾ་ཡིག་གི་ས་བོན་ལས་སྤྲོ་བ་ལ་སོགས་པ་ལས་ཡང་དག་པར་བྱུང་བའི་སྐུ་མདོག་དཀར་མོ་ཡིད་དུ་འོང་བ། ཕྱག་གཡས་ན་ཆུ་སྐྱེས་དམར་པོ་བསྣམས་པ། གཡོན་ན་ཤེས་རབ་ཀྱི་ཕ་རོལ་ཏུ་ཕྱིན་པའི་པུ་སྟི་བསྣམས་པ། རྡོ་རྗེ་བསྡུ་བའི་ཕྱག་རྒྱས་ཨོཾ་བཛྲ་ས་མཱ་ཛཿ་
ཛཱཛཱཛཱཞེས་པས་ཡེ་ཤེས་སེམས་དཔའ་གཞུག་པ་ལ་སོགས་པ་སྔོན་དུ་འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་མ་རྡོ་རྗེ་སྐྱིལ་མོ་ཀྲུང་གིས་བཞུགས་པ་བསྒོམ་པར་བྱའོ། །དེའི་ཐུགས་ཀར་ཟླ་བ་ལ་གནས་པའི་ཨོཾ་ཡིག་བསྒོམས་ནས་སྤྲ་བ་དང་བསྡུ་བ་ལ་སོགས་པའི་རིམ་པས་སྔགས་
བཟླས་པར་བྱའོ། །ཨོཾ་པི་ཙུ་པི་ཙུ་པྲཛྙཱ་བརྡྷ་ནི། ཛྭ་ལ་ཛྭ་ལ་མེ་དྷ་བརྡྷ་ནི། དཧི་རི་དཧི་རི་བུདྷི་བརྡྷ་ནི་སཱཧཱ། མར་མེའི་ཕྲེང་བ་བཞིན་དུ་འབར་བཞིན་པ་ཞལ་ནས་འཐོན་ཏེ་ལྟེ་བའི་དཀྱིལ་འཁོར་ལ་རབ་ཏུ་ཞུགས་པར་བསམ་པར་བྱའོ། །དེ་བཞིན་དུ་གཞན་ཡང་འདིས་བལྟ་བར་བྱའོ། །དེ་བཞིན་དུ་ཡང་
གསུངས་ཏེ། དང་པོ་སྟོང་པའི་བྱང་ཆུབ་སྟེ། །གཉིས་པ་ས་བོན་བསྡུ་བ་ཡིན། །གསུམ་པ་གཟུགས་ནི་རྫོགས་པ་བཞིན། །བཞི་པ་ཡི་གེ་དགོད་པའོ། །རྡོ་རྗེ་དབྱངས་ཅན་མའི་སྒྲུབ་ཐབས་རྫོགས་སོ།།  །རྒྱ་གར་སྐད་དུ། བཧྲྀ་ཀུ་ཊཱི་སཱ་དྷ་ནཾ། བོད་སྐད་དུ། ཁྲོ་གཉེར་
ཅན་གྱི་སྒྲུབ་ཐབས། འཕགས་མ་ཁྲོ་གཉེར་ཅན་ལ་ཕྱག་འཚལ་ལོ། །འདིར་སྔོན་དུ་གསུངས་པའི་ཆོ་གས་བཧྲྀ་ཡིག་སེར་པོ་ལས་སྐྱེས་པའི་སྐུ་མདོག་སེར་མོ་ཞལ་གཅིག་པ། སྤྱན་གསུམ་པ། ཕྱག་བཞི་པ། ལང་ཆོ་གཞོན་པ། ཕྱག་གཡས་པ་དག་ན་མཆོག་སྦྱིན་དང། བགྲང་ཕྲེང་
བསྣམས་པ། ཕྱག་གཡོན་པ་དག་ན་དབྱུ་གུ་རྩེ་གསུམ་དང། སྤྱི་བླུགས་བསྣམས་པ། འོད་དཔག་མེད་ཀྱིས་རྒྱས་བཏབ་པ། པདྨ་དང་ཟླ་བའི་གདན་ལ་བཞུགས་པའི་བཅོམ་ལྡན་འདས་མ་བསམས་ནས་ཕྱག་རྒྱ་བཅིང་བར་བྱའོ། །ལག་པ་གཉིས་བརྐྱང་སྟེ་མཐེབ་ཆེན་དག་གིས་