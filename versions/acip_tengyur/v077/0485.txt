༄༅། །བོན་ཡོངས་སུ་གྱུར་པ་ལས་དེ་བཞིན་གཤེགས་པ་ལྔ་བསམས་ནས། དེ་ལ་ཡང་ཟླ་བ་དང་ལྷན་ཅིག་ཁུ་བར་བྱས་ཏེ། མདུན་དུ་ཛཾ་ལས་བྱུང་བའི་ཛཾ་བྷ་ལ་རབ་ཏུ་གྲགས་པ་བསྐྱེད་ནས། སྔོན་དུ་གསུངས་པའི་ཁུ་བས་དེའི་སྤྱི་བོར་ཆུ་དང་ལྷན་ཅིག་བརྒྱ་རྩ་བརྒྱད་མཛུ་བ་
མོ་བརྐྱང་བའི་བར་དུའོ། །ཁུ་ཚུར་ཕྱེད་བཅིངས་པའི་ལག་པས་ཆུ་ཁྱོར་བ་ནས་ལྟུང་བསམ་ལུས་པའི་ཕུན་སུམ་ཚོགས་པར་འགྱུར་རོ། །ཛཾ་བྷ་ལའི་མན་ངག་གོ། །རྒྱལ་བ་རྣམ་པར་སྣང་མཛད་ཞེས་གྲགས་རིན་ཆེན་འབྱུང་ལྡན་དང། །དེ་བཞིན་འོད་དཔག་མེད་དང་དོན་ཡོད་གྲུབ་པ་མི་བསྐྱོད་གྲགས། །
འདི་རྣམས་སྐུ་མདོག་དཀར་སེར་དམར་དང་ལྗང་གུ་སྔོན་པོ་རྣམས། །བྱང་ཆུབ་མཆོག་དང་མཆོག་སྦྱིན་བསམ་གཏན་མི་འཇིགས་ས་ངོན་ཕྱག་དེ་བཞིན་གཤེགས་པ་རྣམས་ཀྱི་ས་བོན་ནི། །བྷྲཱུཾ་ཨཱཾ་ཛྲཱིཾ་ཁཾ་ཧཱུཾ་ཞེས་སོ། །ཟླ་བ་ལག་པ་གཡས་གནས་པའི། །ཡི་གེ་ལྔ་ལས་བྱུང་བ་ཡི། །
དེ་བཞིན་གཤེགས་པ་ལྔ་བསམས་ནས། །ཁུ་བའི་གཟུགས་སུ་རྣམ་པར་བསྒོམ། །ཛཾ་ལས་བྱུང་བའི་ཛཾ་བྷ་ལ། །བསམས་ནས་ཆུ་ཁྱོར་གུས་པས་དབུལ། །དེ་ཡི་སྔགས་ནི་བཟླས་པ་ཡི། །བརྒྱ་རྩ་བརྒྱད་ནི་དབུལ་བར་བྱ། །ཛཾ་བྷ་ལ་ལ་ཆུ་དབུལ་བའི་མན་ངག་རྫོགས་སོ།། །།  །རྒྱ་གར་སྐད་དུ། ཧ་ཡ་གྲཱྀ་བ་སཱ་དྷ་ནཾ། བོད་སྐད་དུ། རྟ་མགྲིན་གྱི་སྒྲུབ་ཐབས། དཔལ་རྟ་མགྲིན་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་གས་སྣ་ཚོགས་ཆུ་སྐྱེས་དང་ཉི་མ་ལ་ཧཾ་ཡིག་དམར་པོའི་ཡེ་ཤེས་རྫོགས་པ་ལས་རྟ་མགྲིན་སྐུ་མདོག་དམར་པོ་ཞལ་
གསུམ་པ་ཕྱག་བརྒྱད་པ། ཞལ་སོ་སོ་བ་ལ་སྤྱན་གསུམ་པ་སྔོན་པོ་དང་དཀར་པོ་ནི་གཡས་དང་གཡོན་གྱི་ཞལ་ལོ། །སྦྲུལ་གྱིས་བརྒྱན་པ་ཞབས་རོལ་པའི་སྟབས་ཀྱིས་བཞུགས་ཤིང། ཁྲོ་བོའི་ལྟ་སྟངས་ཀྱིས་གཟིགས་པ། ཞལ་དང་པོ་བཞད་པ་ཞལ་གཡས་པས་ལྗགས་
བསྒྲིལ་བ། ཞལ་གཡོན་པའི་མཆེ་བ་དག་གིས་མ་མཆུ་བསྡམས་པའོ། །སྟག་གི་པགས་པའི་ཤམ་ཐབས་ཅན་ནོ། །རྡོ་རྗེ་དང་དབྱུག་པ་དང་མཆོག་སྦྱིན་གྱི་ཕྱག་རྒྱ་དང། མདའ་འཕྱར་བ་ནི་གཡས་ཀྱི་ཕྱག་བཞི་ནའོ། །སྡིགས་མཛུབ་དང་རང་གི་ནུ་མ་བཟུང་བ་དང། པདྨ་དང་