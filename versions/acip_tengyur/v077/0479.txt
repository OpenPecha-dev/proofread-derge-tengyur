༄༅། །ཛཾ་བྷ་ལ་ལ་ཕྱག་འཚལ་ལོ། །སྟོང་པ་ཉིད་བསྒོམས་པའི་རྗེས་ལ། ཉི་མ་ལ་ཛཾ་ཡིག་ལས་སྐྱེས་པའི་ཛཾ་བྷ་ལ་སེར་པོ་ཞལ་གསུམ་པ་ཕྱག་དྲུག་པ་མི་བསྐྱོད་པས་རལ་པའི་ཅོད་པན་ཅན། ཕྱག་གཡས་པ་གསུམ་ན་མ་ཏུ་ལུང་ག་དག་དང་ལྕགས་ཀྱུ་དང་མདའ་བསྣམས་
པ༑ གཡོན་གྱི་ཕྱག་དང་པོས་རྩིབས་ལོགས་གཡོན་དུ་གནས་པའི་ཤེས་རབ་མ་ལ་འཁྱུད་པ། གཞན་དག་གིས་ཞགས་པ་དང་བཅས་པའི་སྲེ་མོང་དང། གཞུ་བཀང་བའི་བདག་ཉིད་དུ་བསྐྱེད་ནས། མདུན་དུ་དེའི་སྐུ་བསམས་ཤིང་ལྷག་པར་གནས་ནས་དེའི་སྤྱི་བོར་
རྡོ་རྗེ་འཛིན་པ་ཆེན་པོ་བསྒོམས་ལ། དེ་ལ་རབ་ཏུ་བཅུག་ཅིང་དབང་བསྐུར་ནས། རྡོ་རྗེའི་ཆུ་ཁྱོར་བ་བརྒྱ་རྩ་བརྒྱད་རྩ་བརྒྱད་བླུད་པར་བྱའོ། །ཨོཾ་ཛཾ་བྷ་ལ་ཛ་ལེནྡྲ་ཡེ་སཱ་ཧཱ། ཞེས་པ་ནི་སྔགས་སོ། །བར་གྱི་མན་ངག་ཛཾ་བྷ་ལའི་སྒྲུབ་ཐབས་རྫོགས་སོ།།  །རྒྱ་གར་སྐད་དུ། སཾ་ཀྵིཔྟ་ཤྲཱི་
ཛཾ་བྷ་ལ་སཱ་དྷ་ནཾ། བོད་སྐད་དུ། དཔལ་ཛཾ་བྷ་ལའི་སྒྲུབ་ཐབས་མདོར་བསྡུས་པ། དཔལ་ལྡན་ཛཾ་བྷ་ལ་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་གས་སྙིང་གར་ཟླ་བའི་དབུས་སུ་ཛཾ་ཡིག་སེར་པོ་ལས་དཔལ་ཛཾ་བྷ་ལ་སྐུ་མདོག་སེར་པོ་ཕྱག་གཉིས་པ། ཕྱག་གཡས་ན་བའི་ཛ་པཱུ་ར་ཀ་དང་
གཡོན་ན་ནེ་དུ་ལེ་རིན་པོ་ཆེའི་ཆར་འབེབས་བཞིན་པ་བསྣམས་པ། སངས་རྒྱས་ལྔའི་ཅོད་པན་ཅན། ཞབས་གཉིས་ཀྱིས་དུང་གི་མགོ་དང་པདྨའི་མགོའི་གཏེར་ཆེན་པོ་དག་མནན་པ། ཨུཏྤ་ལ་སྔོན་པོའི་ཕྲེང་བ་ཅན་རྒྱན་ཐམས་ཅད་ཀྱིས་བརྒྱན་པའི་ཛམྦྷ་ལའི་སྐུར་རང་ཉིད་བསྒོམ་པར་བྱའོ། །རང་གི་ཁྱིམ་དུ་
ཡང་རིན་པོ་ཆེ་སྣ་ཚོགས་པའི་ཆར་འབབ་བཞིན་པ་རབ་ཏུ་འཇུག་པའི་བདག་ཉིད་བསམ་པར་བྱའོ། །དེ་ནས་ལག་པ་གཉིས་ཁུ་ཚུར་བཅིངས་ཏེ། གུང་མོ་དག་གི་དབུས་མའི་ཚིགས་གསུམ་པ་བཀུག་པ་ནི་ཛཾ་བྷ་ལའི་ཕྱག་རྒྱའོ། །ཨོཾ་ཛཾ་བྷ་ལ་ཛ་ལེནྡྲ་ཡེ་སཱ་ཧཱ། སྔགས་འདིས་རྗེ་བཙུན་ལ་ཆུ་ཁྱོར་བ་
བརྒྱ་རྩ་བརྒྱད་དབུལ་བར་བྱའོ། །ཕྱི་ནས་མཆོད་ནས་སྔགས་བཟླས་པར་བྱའོ། །དངོས་གྲུབ་ནི་སྦྱིན་བདག་ཆེན་པོར་འགྱུར་ཏེ་ཐེ་ཚོམ་མེད་དོ། །དཔལ་ཛཾ་བྷ་ལའི་སྒྲུབ་ཐབས་མདོར་བསྡུས་པ་རྫོགས་སོ།། །།སློབ་དཔོན་ཆེན་པོ་ཙནྡྲ་གོ་མིས་མཛད་པའོ།། །།