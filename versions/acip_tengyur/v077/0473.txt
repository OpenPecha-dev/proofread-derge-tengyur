༄༅། །སརྦ་དུཥྚཱཾ་ཧྲིཾ་སཱ་ཧཱ། ཉེ་བའི་སྙིང་པོའོ། །ཨོཾ་ཧྲཱི་ཧཱུཾ་ཧྲཱིཾ་ཧྲཱིཾ་སྙིང་པོའོ། །འབུམ་བཟླས་པར་བྱའོ། །འདིར་ཏིང་ངེ་འཛིན་དུ་གྱུར་པས་འགྲུབ་པར་ཐེ་ཚོམ་མེད་དོ། །ཨོཾ་ཨ་ཧྲཱིཧཱུཾ་ཧཾ་ཧསྔགྶ་འདིས་ཤ་ཆེན་ཕྱེ་མར་བྱས་ནས་རི་མོའི་མདུན་དུ་སྤོས་དབུལ་བར་བྱའོ། །ཉིན་རེ་
བཞིན་ཇི་སྲིད་དུ་ལན་ཉི་ཤུ་རྩ་གཅིག་གིས་འགྲུབ་སྟེ་གཞན་དུ་མ་ཡིན་ནོ། །ཨོཾ་ཧཱུཾ་ཧཱུཾ་ཧཾ་ཧཧཧྲིཾ་ཧྲིཾ་ཕེཾ་ཕེཾ་ཕེཾ་ཕཊ་ཀ་རཾ་ཞེས་མཚན་མོ་གཏོར་མ་དབུལ་ནས་བདུད་ཐམས་ཅད་ཞི་བར་བྱ་བའི་ཕྱིར་མཚན་མོ་གཏོར་མ་དང་ཡོ་བྱད་ལྔ་སྦྱིན་པར་བྱའོ། །གང་འགའ་ཞིག་ཏུ་སྨྲ་བར་ཡང་མི་བྱ་སྟེ། རྡོ་རྗེ་རྣལ་འབྱོར་
མས་འདིར་བྱིན་གྱིས་རློབ་པར་ཐེ་ཚོམ་མེད་དོ། །དཔལ་རྡོ་རྗེ་ཕག་མོ་རྟོག་པ་ལས་གསུངས་པའི་དོན་ཐམས་ཅད་སྒྲུབ་པའི་ཐབས་རྫོགས་སོ།།  །རྒྱ་གར་སྐད་དུ། མཻ་ཏྲེ་ཡ་སཱ་དྷ་ནཱཾ། བོད་སྐད་དུ། བྱམས་པའི་སྒྲུབ་ཐབས། མགོན་པོ་བྱམས་པ་ལ་
ཕྱག་འཚལ་ལོ། །སྔོན་དུ་གསུངས་པའི་ཆོ་ག་འདིས་ཟླ་བའི་དཀྱིལ་འཁོར་གྱི་སྟེང་དུ་མཻཾ་ཡིག་སེང་པོ་ཡོངས་སུ་གྱུར་པ་ལས་སྣ་ཚོགས་ཆུ་སྐྱེས་ལ་བཞུགས་པའི་ཞལ་གསུམ་སྤྱན་གསུམ། ཕྱག་བཞི་པ་ནག་པོ་དང་དཀར་པོ་ནི་གཡས་དང་གཡོན་གྱི་ཞལ་ལོ། །སྐུ་མདོག་གསེར་ལྟ་བུའོ་
སེམས་དཔའི་སྐྱིལ་ཀྲུང་གིས་བཞུགས་པ་ཆོས་འཆད་ཀྱི་ཕྱག་རྒྱ་མཛད་པའོ། །གཞན་གཡས་པ་དང། གཡོན་པའི་ཕྱག་དག་གིས་མཆོག་སྦྱིན་དང་ནཱ་ག་གེ་སར་གྱི་མེ་ཏོག་གི་སྙེ་མ་བསྣམས་པ། སྣ་ཚོགས་པའི་རྒྱན་གྱིས་བརྒྱན་པའི་བྱམས་པའི་སྐུར་བདག་ཉིད་དམིགས་ནས་ཕྱག་རྒྱ་
བཅིང་བར་བྱའོ། །ལག་པ་གཉིས་སོ་སོར་ཁུ་ཚུར་བཅིངས་ནས་སྡིགས་མཛུབ་དག་མཐེ་བོའི་དབུས་སུ་བཞག་ནས་མེ་ཏོག་གི་རྣམ་པར་སྦྱར་བར་བྱའོ། །དེ་ནས་བཟླས་པ་བྱ་སྟེ། ཨོཾ་མཻ་ཏྲེ་ཡ་སཱ་ཧཱ། བྱམས་པའི་སྒྲུབ་ཐབས་རྫོགས་སོ།།  །རྒྱ་གར་སྐད་དུ། མཻ་ཏྲེ་ཡ་སཱ་དྷ་ནཾ་
བོད་སྐད་དུ། བྱམས་པའི་སྒྲུབ་ཐབས། འཕགས་པ་བྱམས་པ་ལ་ཕྱག་འཚལ་ལོ། །སྔོན་དུ་གསུངས་པའི་ཆོགས་ཟླ་བའི་དཀྱིལ་འཁོར་གྱི་སྟེང་དུ་མཻཾ་ཡིག་སེར་པོ་ཡོངས་སུ་གྱུར་པ་ལས། སྣ་ཚོགས་པདྨའི་སྟེང་དུ་བཞུགས་པའི་འཕགས་པ་མགོན་པོ་བྱམས་པ་ཞལ་གསུམ་པ་ཕྱག་བཞི་