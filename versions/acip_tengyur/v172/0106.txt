སྲེད་དང་ཡོངས་ལྡན་བྱིས་རྣམས་ཀྱིས། །རྒྱུན་ཆད་མེད་པར་རྗེས་སུ་མྱོང་། །འདི་གཞན་བསོད་ནམས་ལས་རྣམས་ཀྱིས། །མཐོ་རིས་སུ་ནི་སྐྱེས་པ་རྣམས། །འདོད་ཆགས་མེ་ཡིས་དྲག་ཏུ་ནི། །མེ་ལྟར་རབ་ཏུ་སྲེག་པར་བྱེད། །ཡུལ་རྣམས་ཀྱིས་ནི་ངོམས་མེད་རྣམས། །གང་
ལས་འདི་རྣམས་གཟི་བཅོམ་སྟེ། །ཕྲེང་བ་ཡོངས་རྙིངས་ཞགས་པ་རྣམས། །གྱེན་དུ་མིག་ཕྱོགས་རྣམས་ལྷུང་ངོ་། །གང་དུ་ལྷ་མོ་རྣམས་ཀྱིས་ནི། །སྡུག་པ་དབང་མེད་ལྷུང་བ་ལ། །སྙིང་ལ་བརྩེ་བ་ལྟོས་རྣམས་ཀྱིས། །ལག་པ་རྣམས་ཀྱིས་གོས་རྣམས་འཛིན། །གང་ཞིག་ས་
ལ་ལྷུང་བ་བཞིན། །ལུས་འདུད་དོ་ཤལ་གཡོ་རྣམས་ཀྱིས། །སྡུག་རྣམས་གཞལ་མེད་ཁང་རྣམས་ནས། །སྙིང་རྗེ་དང་བཅས་ལྟུང་བ་ལྟ། །རྣམ་པ་སྣ་ཚོགས་རྒྱན་ཕྲེང་ཅན། །གཞན་འདིས་སྡུག་བསྔལ་ལྷུང་རྣམས་ལ། །གདུང་རྣམས་བརྩེ་དང་གཡོ་བ་ཡི། །ལྟ་བྱེད་རྣམས་ཀྱི་རྗེས་
སུ་འགྲོ། །འདོད་པ་ཅན་རྣམས་ལྷུང་བ་ལ། །ལག་པ་རྣམས་ཀྱིས་བྲང་བརྡུང་ཞིང་། །འཁྲུགས་ཆེན་གྱི་ལྟར་ཉམ་ཐག་པ། །ལྷ་མོའི་ཚོགས་རྣམས་ཀྱིས་བསྟན་ཏོ། །ཀྱི་ཧུད་ཤིང་རྟ་སྣ་ཚོགས་རྫིང་། །ཀྱི་ཧུད་སྡུག་པ་གང་ན་ཞེས། །ཉམ་ཐག་པ་རྣམས་རྣམ་ཟློས་ཤིང་། །ལྷ་ལ་
གནས་རྣམས་ས་ལ་ལྷུང་། །ལས་མང་རྣམས་ཀྱིས་ཐོབ་པ་ཡིས། །མཐོ་རིས་མི་བརྟན་གཡོ་བ་ལ། །འབྲལ་བས་བྱས་པའི་སྡུག་བསྔལ་ནི། །གང་དུ་འདི་འདྲ་ཐོབ་པར་འགྱུར། །ཀྱེ་མ་<𰵆དེད་,ངེད་>ལས་ཁྱད་པར་དུ། །འཇིག་རྟེན་མཛད་པའི་ཆོས་ཉིད་དེ། །འདོད་ཆགས་བྲལ་བ་ཐོབ་ནས་
ཀྱང་། །གཞན་རྣམས་ལྷ་ནས་ངེས་པར་ལྷུང་། །འདི་ནི་རྟག་པར་གནས་པ་སྟེ། །ཞེས་ནི་ངེས་པའི་སེམས་ལྡན་རྣམས། །འཇིག་རྟེན་འདི་ཡི་རང་བཞིན་ནི། །འདི་ལྟ་བུར་ནི་མཐོང་མ་ཡིན། །དམྱལ་བ་རྣམས་སུ་སྡུག་བསྔལ་དྲག །དུད་འགྲོ་རྣམས་སུ་ཕན་ཚུན་ཟ། །བཀྲེས་
སྐོམ་སྡུག་བསྔལ་{𰵢ཡི་དགས་,ཡི་དྭགས་}སུ། །མི་ལ་ཚོལ་བའི་སྡུག་བསྔལ་ལོ། །ལྷ་ན་སྡུག་པ་དང་བྲལ་བས། །སྐྱེད་པའི་སྡུག་བསྔལ་ཕུལ་བྱུང་སྟེ། །བསྐོར་བ་གསོན་པའི་འཇིག་རྟེན་གྱིས། །གང་ན་ཞི་བ་ངེས་པར་བྱེད། །འཁོར་བའི་ཆུ་བོ་རྟེན་མེད་དུ། །འདི་ནི་འཆི་བས་བསྐོར་བ་