།ཡོན་ཆབ་མེ་ཏོག་བདུག་སྤོས་མར་མེ་དང། །དྲི་ཆབ་ཞལ་ཟས་རོལ་མོ་ཅི་མཆིས་རྣམས། །བློ་ཡིས་བླངས་ནས་གུས་པའི་ཡིད་ཀྱིས་མཆོད། །དུག་གསུམ་དབང་གིས་སྒོ་གསུམ་མི་དགེའི་ལས། །གང་བགྱིས་མ་ལུས་རྨོངས་པའི་ཡིད་ཀྱིས་བཤགས། །
རང་གཞན་དགེ་བ་ཇི་སྙེད་བགྱིས་ཀུན་ལ། །བདག་དང་དགའ་བའི་བློ་ཡིས་རྗེས་ཡི་རང། །བླ་མེད་ཐེག་མཆོག་སྟོན་པའི་གསུང་རབ་ལ། །དྲི་མེད་ཆོས་ཀྱི་འཁོར་ལོ་བསྐོར་དུ་གསོལ། །སྲིད་པའི་རྒྱ་མཚོ་ཇི་སྲིད་མ་བསྐམས་པར། །དེ་སྲིད་ཡུན་དུ་བརྩེ་བས་བཞུགས་
སུ་གསོལ། །བདག་གིས་ཁྱོད་ཀྱི་ཡོན་ཏན་ཕྱོགས་ཆ་ཙམ། །གུས་པའི་ཡིད་ཀྱིས་བསྟོད་པའི་དགེ་བ་དེས། །བདག་ནི་འགྲོ་བའི་མ་རིག་མུན་སེལ་ཞིང། །རྡོ་རྗེ་འཆང་གི་གོ་འཕང་ཐོབ་པར་ཤོག་དཔལ་རྡོ་རྗེ་ཕག་མོ་ཤེས་རབ་གསལ་བྱེད་མའི་བསྟོད་པ་སློབ་
དཔོན་ཀོང་ཀ་ན་པཱ་དས་མཛད་པ་རྫོགས་སོ།། །།པཎྜི་ཏ་རཏྣ་རཀྵི་ཏ་དང། ལོ་ཙཱ་བ་དགེ་སློང་གྲུབ་པ་དཔལ་བཟང་པོས་བསྒྱུར་བའོ།།