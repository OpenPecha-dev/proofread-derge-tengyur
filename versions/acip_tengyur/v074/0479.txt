དུ་བའི་ཤིང་རྟ་ལ་ཡང་དག་པར་ཞོན་པ། ལྷ་དང་སྦྱིན་མའི་བུ་དང། གྲུལ་བུམ་དང། མཁའ་འགྲོ་མ་དང་བཅས་པ། གཤེགས་ཤིང་གཤེགས་པའི་ལེགས་ལྡན། སྦྱིན་པའི་བདག་པོ་ལ་ཕན་པའི་དོན་གྱི་སླད་དུ། གཟའི་དཀྱིལ་འཁོར་གྱི་དབུས་
འདིར་རྗེས་སུ་ཞུགས་ཤིང་རྗེས་སུ་ཞུགས་ནས། མ་ཉམས་པ་དང། དྲི་དང། མེ་ཏོག་དང། བདུག་པ་དང། སྒྲོན་མེའི་མཆོད་པ་འདི་དང། གཏོར་མ་འདི་ཡང་སོ་སོར་གཟུང་བར་མཛོད་ཅིག་སོ་སོར་གཟུང་བར་མཛོད་ཅིག་གང་གིས་ཕྱག་འཚལ་ཞིང་སྟོད་པར་བྱེད་པ་དེ་དགའ་
བར་མཛོད་ཅིག་ཞི་བ་དང་རྒྱས་པར་མཛོད་ཅིག་མཇུག་རིངས་ཀྱི་མཆོད་ཡོན་སོ་སོར་བཞེས་ཤིག་སཱ་ཧཱ། མཆོད་པ་ལྔས་མཆོད། ཕྱག་ན་རལ་གྲི་ཞགས་པ་འཛིན། །ལུས་ཀྱི་ཕྱེད་ནི་མཇུག་མས་བརྒྱན། །རྣམ་བཀྲ་རི་མོའི་ལུས་སུ་སྣང། །འོད་ཀྱི་ཏོག་ལ་བདག་ཕྱག་འཚལ། །
ཨོཾ་མཇུག་རིངས་ཕྱག་ན་རལ་གྲི་དང་ཞགས་པ། རིགས་ཀྱི་ལྷ་རལ་གྲི་ཆེ་གེ་མོའི་ཚེ་དང། ནད་མེད་པ་ཉིད་དང། འདོད་པའི་དོན་དང། ནད་ཐམས་ཅད་ཉེ་བར་ཞི་བའི་དོན་དུ་འདོད་པའི་ཡོན་དངུལ་ལས་བསྒྲུབས་པའི་ར་སྐྱེས་ཁྱེད་ལ་བདག་གིས་དབུལ་བར་བགྱིའོ། །འདོད་པའི་ར་
སྐྱེས་རབ་ཏུ་གནས་པའི་སླད་དུ། བདག་གིས་ཡོན་སྟོབ་པར་བགྱིའོ། །དེའི་བདུག་སྤོས་ནི་བིལ་བའི་ས་བོན། མཆོད་ཡོན་གྱི་སྣོད་ནི་སའི་རང་བཞིན། མཆོད་ཡོན་ནི་རིན་པོ་ཆེ་ལྔ། ཏིལ་ནག་དང། འོ་མ་དང། བུ་རམ་གྱི་གཏོར་མ། ཡོན་ནི་ར་སྐྱེས་སོ། །དེ་ནས་སྐྱེས་སྐར་ལ་མཆོད་དེ་
ཨོཾ་ཛནྨ་ན་ཀྵ་ཏྲཱ་ཡ། བཛྲ་པུཥྥཾ་པྲ་ཏཱིཙྪ་སཱ་ཧཱ། ཨོཾ་སྐྱེས་སྐར་ལ་ཕྱག་འཚལ་ལོ། །མཆོད་ཡོན་སོ་སོར་བཞེས་ཤིག་ཨོཾ་སྐྱེས་སྐར་ཆེ་གེ་མོའི་ཚེ་དང། ནད་མེད་པ་ཉིད་དང། འདོད་པའི་དོན་དང། ནད་ཐམས་ཅད་ཉེ་བར་ཞི་བའི་དོན་དུ། དངུལ་ལས་བསྒྲུབས་པའི་པདྨ་ཁྱེད་ལ་བདག་
གིས་དབུལ་བར་བགྱིའོ། །པདྨ་རབ་ཏུ་གནས་པའི་སླད་དུ། བདག་གིས་ཡོན་སྟོབ་པར་བགྱིའོ་ཞེས་པ་གཟའ་དགུ་མཆོད་པའི་ཆོ་གའོ། །འདི་ནི་རྒྱ་གར་ཤར་ཕྱོགས་ཀྱི་པཎྜི་ཏ་ནགས་ཀྱི་རིན་ཆེན་གྱིས། ཉིད་ཀྱི་སློབ་དཔོན་ཧང་ས་ཞེས་བྱ་བའི་གསུང་ཟིན་བྲིས་སུ་བགྱིས་པའི་ཡི་གེ་