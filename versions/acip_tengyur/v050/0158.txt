།བཅོམ་ལྡན་རྡོ་རྗེ་གཏུམ་པོ་དང་འཁོར་དང་བཅས་ལ་ལུས་འབུལ་ན། །བཞེས་ནས་བདག་ལ་རྗེས་མཐུན་པར། །དངོས་གྲུབ་རྣམས་ནི་སྩལ་དུ་གསོལ། །དང་པོ་བྱང་ཆུབ་མཆོག་ཏུ་སེམས་བསྐྱེད་ནས། །ད་ལྟ་དགེ་བ་གང་སྤྱད་པ། །བདག་དང་
སེམས་ཅན་དོན་སླད་དུ། །བྱང་ཆུབ་ཏུ་ནི་བསྔོ་བར་བགྱི། །ཕྱག་རྡོར་བདུན་རྣམ་དག་གོ། །གསེར་མེས་མ་ཚིག་པ། གཡུ་མིག་མ་ཕུག་པ། མུ་ཏིག་རིན་པོ་ཆེ་མདུང་ལེན། གུར་གུམ་གྱིས་བྲིས་པའི་རྟེན་འབྲེལ་གྱི་སྙིང་པོ། རྨ་བྱའི་མདོངས། བྱ་ཁྱུང་གི་སྙིང་པོ་ཁྲོ་གསེར་གྱིས་
བྲིས་པ། གླ་རྩི། ག་པུར། མུ་ཙི། བཙན་དུག་གུ་གུལ། ཙནྡན་གོ་ཤིརྵ། སྨན་གི་སྦང། བྱ་རྒོད་ཀྱི་ཚིལ་བུ། སྦྲེའུ་པགས་པ་ལ་གཏུམ།། ཨིཋྀ་  ༄༅། །ཀླུ་གཏོར་རྒྱས་པ་ནི། རིན་པོ་ཆེའི་སྣོད་མཛེས་པའི་ནང་དུ་འབྲུ་སྣ་ཚོགས་དང། ཀླུ་སྨན་སྣ་ཚོགས་དང། ཟན་ལ་སོགས་
པའི་ཕུང་པོ་སྩལ་ལ། ཟན་ལ་སོགས་པའི་ཕུང་པོ་ལ་བཾ་ལས་རིན་པོ་ཆེ་སྣ་ལྔ་ལས་གྲུབ་པའི་སྣོད། ཨ་ལས་ཟླ་བའི་དཀྱིལ་འཁོར། དེའི་སྟེང་དུ་པཾ་ལས་བདུད་རྩིའི་རྒྱ་མཚོ། དེའི་སྟེང་དུ་ཧྲཱིལས་འོད་འཕྲོས་པས་བདུད་རྩིའི་རྒྱ་མཚོ་དང་འོ་མའི་རྒྱ་མཚོ་ཁ་དོག་དཀར་ཞིང་རོ་མཆོག་བརྒྱད་
དང་ལྡན་པ་དྲི་ཞིམ་པ་བསམ། ཨོཾ་ལས་སྨན་གྱི་སྡོང་པོ་སྟོང་གསུམ་གང་བ། སྭ་ལས་ཨུཏྤལ་གྱི་ནགས་ཚལ་མེ་ཏོག་གི་ཚལ་ཆགས་པ་བསམ་གྱིས་མི་ཁྱབ་པར་བསམ། ཏཾ་ལས་དཔག་བསམ་གྱི་ཤིང་འོ་མ་དད་བུམ་པ་དཔག་ཏུ་མེད་པ་འབབ་པ་བསྐྱེད་ལ། བདག་ལྷའི་རྣལ་
འབྱོར་དུ་གནས་པའི་སྙིང་གའི་ཡི་གེ་ལས་འོད་འཕྲོས་པས། ཀླུ་རིགས་ཐམས་ཅད་སྦྲུལ་མགོ་བདུན་པ་ལ་སོགས་པའམ། ཀླུ་རིགས་ས་བདག་ཏུ་བསམ། འོད་ཟེར་ལྕགས་ཀྱུ་དང་ཞགས་པ་ལྟ་བུས། གླིང་བཞི་རི་རབ་དང་བཅས་པ་ནམ་མཁའ་དང་ས་གཞི་ཐམས་ཅད་ནས་
བཀུག་ལ། དེའི་ལྕེ་ལ་རྡོ་རྗེ་བསམ། དེའི་སྟེང་དུ་ཧཱུཾ་ལས་འོད་འཕྲོས་པས། འོད་ཟེར་གྱི་སྦུ་གུས་འཐུངས། གཉིས་སུ་མེད་པའི་སེམས་དང་ལྡན་པར་བསམ། མཆོད་པ་ལྔ་དང་ལྡན་པ་ལ། ཨོཾ་བ་ཏ་ལི་མ་ཧཱ་བ་ཏ་ལི། ཧཱུཾ་ཧཱུཾ་ཧཱུཾ། ཛཧཱུཾ་བཾ་ཧོསྙན་གསན་དབབ་པའོ། །ཨོཾ་བཧུ་ཨ་དཧི་པ་ཏི་མ་ཧཱ་