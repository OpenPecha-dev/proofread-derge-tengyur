བུམ་པའི་ནང་དུ་ཕྱག་ན་རྡོ་རྗེ་འཁོར་དང་བཅས་པ་ཐམས་ཅད་མཚོན་ཆ་ཐོགས་བ་བཞུགས་པར་བསམ་མོ། །དེ་ནས་སྙིང་གའི་འོད་ཟེར་གྱིས་གཞན་གྱི་སྲུང་མའི་རིགས་
རྣམས་བཀུག་ནས་མཐུ་མེད་པར་བསམ་ཞིང། གཏུམ་པོའི་ཞབས་འོག་ནས་མི་འཆོར་བར་བསམ། དེ་ནས་མཆོད་པ་དང་བདེན་པའི་བྱིན་རླབས་བརྗོད་པ་ལ་སོགས་པ་བྱའོ། །དེ་ལྟ་བུ་འབུམ་བཏབ་ན། དྲང་སྲོང་དམོད་པ་ཡང་བཟློག་པར་འགྱུར་རོ། །རིག་སྔགས་བཅད་
པ་དང་མནན་པའི་ཆོ་གའོ།།  ༄༅། །དཔལ་ཕྱག་ན་རྡོ་རྗེའི་སྦྱིན་སྲེག་མདོར་བསྡུས་པ། བཀྲ་ཤིས་པའི་གནས་སུ་མེ་ཐབས་ཟླུམ་པོ་དཀར་པོ་བྱས་ལ། ཙནྡན་ནམ་འོ་མ་ཅན་གྱི་ཤིང་དཀར་པོ་ལ་ཟླུམ་པོར་བརྩིགས་ཏེ། ཡེ་ཤེས་སེམས་དཔའ་སྤྱན་དྲངས་ལ། དང་
ལ་བདུན་རྣམ་དག་བྱ། དེ་ནས་མེ་ཏོག་དཀར་པོས་དུས་གསུམ་དུ་མཆོད་ཅིང། འབྲས་ཆན་དང་མར་གྱི་སྦྱིན་སྲེག་བྱ། བརྒྱ་རྩ་བརྒྱད་བྱས་ནས་གང་ལ་དམིགས་པ་དེ་ཞི་བར་འགྱུར་རོ། །ཤཱནྟིཾ་ཀུ་རུ་སཱ་ཧཱ། དཔལ་འཕེལ་བའི་གནས་སུ་མེ་ཐབ་གྲུ་བཞི་སེར་པོ་བྱས་ལ། ཤིང་
སེར་པོ་གྲུ་བཞི་བརྩིགས་ཏེ། མེ་ཏོག་སེར་བོས་དུས་གསུམ་དུ་མཆོད་ཅིང། རིན་པོ་ཆེ་ལྔ་དང་འབྲུ་སྣ་ལྔའི་སྦྱིན་སྲེག་བྱས་ན། གང་ལ་དམིགས་པ་དེ་རྒྱས་པ་ར་འགྱུར་རོ། །བུཥྚིཾ་ཀུ་རུ་སཱ་ཧཱ། རྒྱས་པ་ལྟ་བུའི་གནས་སུ་ནི། །མེ་ཐབ་ཟླ་གམ་དམར་པོ་བརྩིགས། །སེང་ལྡེང་
དམར་པོའི་ཟླ་གམ་བརྩིགས་ལ། མེ་ཏོག་དམར་པོས་དུས་གསུམ་དུ་མཆོད་ཅིང། མེ་ཏོག་དང་སྨན་གྱི་སྦྱིན་སྲེག་བྱས་ན། གང་ལ་དམིགས་པ་དེ་ཉིད་དབང་དུ་འགྱུར་རོ། །ཛཛཧོ། དུར་ཁྲོད་ལ་སོགས་པའི་གནས་སུ་མེ་ཐབ་གྲུ་གསུམ་མཐིང་ནག་བརྩིགས། ཤིང་ནག་པོ་ཚེར་
མ་ཅན་གྲུ་གསུམ་བརྩིགས་ལ། མེ་ཏོག་སྔོན་པོས་དུས་གསུམ་དུ་མཆོད་ཅིང། དུག་སྣ་ཤ་ཆེན་ཚིལ་ཆེན་ཡུངས་ཀར་སྐེ་ཚེ། བགེགས་ཀྱི་ལིངྒ་ལ་བརྒྱ་རྩ་བརྒྱད་དུ་བསྲེགས་ན། གཟས་པ་པོ་ཚངས་པའི་ཚེ་དང་ལྡན་པ་ཡང་འཆི་བར་འགྱུར་རོ། །མཱ་ར་ཡ་ཧཱུཾ་ཕཊ། གོ་རིམས་དང་པོ་མཎྜལ་