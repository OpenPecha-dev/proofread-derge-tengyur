༄༅། །པའོ། །གྲུ་གསུམ་དུ་བྲུབ་བོ། །དེ་ནས་སྔགས་གདབ་བོ། །དེ་ནས་ཐལ་མོ་བརྡབ་ཅིང་ནད་དང་གདོན་བགེགས་ཐམས་ཅད་བརླག་པར་བསམ་མོ། །ཡང་ཡང་ལྕགས་ཀྱུའི་ཕྱག་རྒྱ་བཅས་ཏེ་གོང་གི་མི་ལ་བསྟིམ་མོ། །དེ་ནས་ཕུར་པ་གདབ་ཅིང་བྲུབ་པར་བྱའོ། །ཨ་
ཏི་ཨེའི་ཚོགས་ཀྱི་རིམ་པ་ལ། དང་པོ་བདག་རྣལ་འབྱོར་བའི་མདུན་དུ་མཛུབ་གང་བའི་བྲུབ་ཁུང་གྲུ་གསུམ་བྲུས་ཏེ། དེའི་ནང་དུ་མིང་བྱང་བུ་ལ་བྲིས་ལ་གཞག་དེའི་ཁ་རུ་གཡམ་པ་སྔོན་པོ་ཅིག་ལ་ཡུང་བ་སེར་པོས་རི་རབ་དང་རྡོ་རྗེ་རྒྱ་གྲམ་གྱི་གཟུགས་བྲིས་ལ་བཞག་མ་གྲུབ་བྱས་ན་ལྟས་
ངན་འབྱུང། །ཀུན་ལ་ཡོད་ན་ངོ་མཚར་ཆུང། །ལྕེ་དབབ་པའི་བྱ་ཐབས་རྫོགས་སོ།། །།རྟེན་འབྲེལ་གྱི་མཐུས་བསྲུང་བའི་ཐབས་ནི། རྨ་བྱའི་མཁྲིས་པ་དང། ཀ་ར་བསྲེ་ལ་བསྐུ། སའི་བདུད་རྩི་ལོ་ལྔ་བ་རྒྱ་ལོན་པ་ཡན་ཆོད་བསྐུའོ། །སྤོས་གུ་གུལ་ནག་པོ་དང། གླ་རྩི་དང། མུ་ཟི་དང་
ལྡོང་རོས་དང། དྲི་ཆེན་དང་ཆ་མཉམ་དུ་སྦྱར་ཏེ། སྦྲང་རྩིས་སྦྲུས་ཏེ་དུད་པ་བཏང་ངོ། །སྨན་གྱི་ནུས་པ་ནི་འབྲས་བུ་གསུམ་དང། བུས་པ་སྐྱེས་མ་ཐག་པའི་རང་འབྱུང་དང་བསྲེས་ཏེ། དྲི་ཆུས་སྦྲུས་པའི་རི་ལུ་ཁར་གཞག་གོ། །སྨན་གྱི་མཆོག་གིས་བསྲུང་བ་ནི། ཨ་རུ་ར་རྣམ་པར་
རྒྱལ་བ་བཅངས་པས་བསྲུང་བའོ། །ས་བདག་གི་ནད་ཐུབ་བོ།། །།ཉི་མ་ས་བླ་ན་ལ་སོགས་པ་ལ་འདི་གདགས་སོ། །ཤིག་བྱེར་ནན། མགོ་ནན། ཧ་ན་ཧ་ན་མཱ་ར་ཡ་རྦད་ནན། ཞེས་བཟླས་ཤིང་བསྲུང་བ་བྱའོ། །རྟེན་འབྲེལ་གྱི་མཐུས་བསྲུང་བ་རྫོགས་སོ།།  ༄༅། །ལག་ན་རྡོ་རྗེ་ལྕེ་
དབབ་ཀྱི་སྔོན་འགྲོའི་ལག་ལེན་རྣལ་འབྱོར་སྤྱོད་ལམ་བརྒྱད་པ་བཞུགས། ། །བཅོམ་ལྡན་འདས་ཕྱག་ན་རྡོ་རྗེ་གོས་སྔོན་པོ་ཅན་ལ་ཕྱག་འཚལ་ལོ། །རྣལ་འབྱོར་པ་རྣམས་རྒྱུན་དུ་བྱ་བའི་ཆོ་ག་ནི། ཐུན་མོང་གི་སྤྱོད་ལམ་བརྒྱད་ཀྱིས་བསྟན་ཏེ། ཁྲུས་དང། མཆོད་པའི་རྣལ་འབྱོར་དང། ཟས་
དང༑ སྐོམ་དང། གཏོར་མ་དང། སྒོམ་པ་བཟླས་བརྗོད་ཀྱི་སྤྱོད་ལམ་བརྒྱད་དོ། །དང་པོ་ཁྲུས་ཀྱི་རྣལ་འབྱོར་ནི། །རང་ཉིད་བསྐྱེད་པའི་རིམ་བསྒོམས་ཏེ། །རིན་ཆེན་བུམ་པ་མཛེས་པ་རུ། །ཆུ་གཙང་སྲོག་ཆགས་མེད་པ་དང། །ཙནྡན་ལ་སོགས་དྲིས་སུ་དགང། །བདག་གི་ཐུགས་ཀའི་ས་