༄༅། །ཕྲོམ་དང། ས་ལ་པརྞ་དང། པྲིཥྞ་པརྞ་དང། ར་ཛ་ད་ན་དང། ཁ་ར་དང། ཤུག་པ་དང། ཙན་དན་དང། རྒུན་དང། མེ་ཏོག་པདྨ་དང། ཀུ་མུ་ཏ་དང། ཨུཏྤལ་དང། ཛི་བ་ཀ་དང། ཟངས་རྩི་བ་དང། མེ་ཏ་དང། བུ་ཚང་རྟོ་
དང། མར་ཉེ་བ་དང། ཐལ་ཏྲེས་རྣམ་གཉིས་དང། འདི་རྣམས་ཀྱི་ཕྱེ་མ་དང། འོ་མ་སྲང་སུམ་ཅུ་རྩ་གཉིས་གཉིས་དང། ཤུ་ན་ལྤགས་རྣམ་ལྔ་ཞེས་བྱ་བ། ཤིང་ནྱ་གྲོ་དཧའི་ཤུན་ལྤགས་དང། ཨུ་དུམྦ་རའི་ཤུན་ལྤགས་དང། ཨ་ཤཏྠའི་ཤུན་ལྤགས་དང་
པླཀྵའི་ཤུན་ལྤགས་དང། བེ་ཏའི་སའི་ཤུན་ལྤགས་རྣམས་དང། རྩ་བ་ལྔ་པ་དང། འདི་རྣམས་བསྐོལ་བའི་ཁུ་བ་མར་གྱི་བྮ་ཏི་ཀ་
ཞེས་བྱ་བ་དང། མཁྲིས་པ་ལས་གྱུར་པའི་མེ་དབལ་དང། བཙའ་ནད་ཁར་འབྲུམ་པ་འོང་བ་དང། གདོན་གྱིས་ཟིན་པ་རྣམས་ལ་བཟང་སྟེ། རན་པར་བླུད་ན་བྱིས་པའི་ནད་དོ་ཅོག་སེལ་ཏོ། །བྱིས་པ་མཚན་མོ་གཉིད་ལོག་ཏུ་མི་བཏུབ་པར་དུ་ཞིང་ནུར་མི་བཏུབ་པ་དང་
དྲི་མི་ཞིམ་པར་གྱུར་པ་དང། ལུས་དང་རྐང་ལག་གཡོབ་པ་ལ་སོགས་པའི་ཚུལ་སྣ་ཚོགས་བྱེད་དེ། སོ་འཆའ་ཞིང་སེན་མོ་འབྲད་པར་བྱེད་པ་རྣམས་ནི་གདོན་ནད་ལས་གྱུར་པ་ཡིན་ཏེ། དེ་ལ་ནི་སྒོག་སྐྱ་དང། ནིམྤའི་ལོ་མ་དང། རྒྱ་སྐྱེགས་དང། སྨྱིག་མའི་ཤུན་
ལྤགས་ལྷན་ཅིག་ཏུ་སྦྱར་བ་དང། ཡུངས་ཀར་དང། ནིམླའི་ལོ་མ་དང། སྨྱིག་མའི་ཤུན་ལྤགས་དང། རྒྱ་སྐྱེགས་རྣམས་ལྷན་ཅིག་ཏུ་སྦྱར་བ་དང༑ སྦྲུལ་གྱི་ལྤགས་པ་བརྗེས་པ་དང། སྒྲ་དང་ལྷ་ལ་ཕུལ་བའི་མེ་ཏོག་རྙིངས་པ་དང། ཡུངས་ཀར་རྣམས་
ལྷན་ཅིག་ཏུ་སྦྱར་བ་དང། བདུག་པ་སྦྱར་བ་རྣམ་པ་འདི་གསུམ་ལས་གང་ཡང་རུང་བ་མར་དང་སྦྱར་ཏེ་བསྲེགས་བའི་དུ་བས་བདུགས་ན་གདོན་ཐམས་ཅད་སེལ་ཏོ། །ཤིང་སཔྟ་པརྞའི་ཤུན་ལྤགས་དང། མུརྤ་དང། པུ་ཙེ་ཤེལ་རྣམས་བཏགས་པའི་ཕྱེ་མ་ཆུ་དང་