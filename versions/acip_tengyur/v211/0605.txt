ལུས་སྟོབས་བསྐྱེད་པ། རྐེད་པ་ན་བ་རྣམས་ལ་ཕན། ཡང་ཤོ་མོས་ཞོ་གང་ཕེ་མར་བཏགས་པ་དང་གོང་གི་ཟངས་ཐལ་སེ་བ་བཞི་བསྲེས་པ་ཐུན་རེ་བྱས་བཏང་བས་ཡན་ལག་ཞ་འཁུམས་ལ་མཆོག་ཏུ་ཕན་ནོ། །སུ་མ་སོག་གསེར་ཞོ་དོ་དང་སེ་བ་བརྒྱད་ལ་སྦྲང་གཤོག་
འཐན། མཚལ་སེབ་བཅོ་ལྔ་དང་བིལ་བའི་ནང་གི་འབྲུ་ མིཐི་གཉིས་ཞིབ་པར་བཏགས་པར་ཆུ་ཅུང་ཟད་ཀྱང་བླུགས་པའི་སྐྱོ་མ་གསེར་ཤོག་ལ་བྱུགས །དེ་ནས་གསེར་ཤོག་སྒྲིལ་ལ་བིལ་བའི་ནང་དུ་བཅུག ཁོ་ཌ་ཡོན་སོག་གསེར་ ཁ་ལེགས་པར་བཅད་དེ་རས་ཀྱིས་དྲིལ་
ལ་འཇིམ་པ་སོར་ཕྱེད་ཙམ་བྱུགས། སྐམ་ཐག་ཆོད་པ་དང་ས་དོང་བྲུས་པར་གཅི་བའི་མེ་ནང་དུ་ཉིན་གཅིག་བསྲེགས་ལ་གྲང་ཐག་ཆོད་པ་དང་བཏོན་ཏེ་ཕྱེ་མར་བྱས་ལ་འབྲས་ཉིས་འགྱུར་ཙམ་ཀྱི་ཚད་ལྒ་སེར་དང་མཉམ་དུ་ཟོས་ན་གློ་ནད་དང་དབུགས་མི་བདེ་བ་གཡལ་བ་
རྣམས་ལ་ཕན་ཞིང་སྐྱུག་པ་ཆོད། བའི་གཅི་བའི་ཐལ་བ་དང་མཉམ་དུ་ཟོས་ན་དང་ཁ་དང་སྐོམ་ནད་ལ་ཕན། ལྒ་དང་མཉམ་དུ་བཏང་ན་སྐྲན། ཤུ་བའམ་ཁྱེ་རྔོ་། ཕོ་སྲིན། རླུང་སྐྲན་རྣམས་རྩ་བ་ནས་འབྱིན་པར་འགྱུར་རོ། །ལྕགས་ཕྱེ་ཉག་གང་ལ་དངུལ་ཆུ་ཉག་ཕྱེད་
བསྲེས་ཏེ་ཞིབ་པར་ཉེས། ཆུ་ལ་ཤིང་གི་ཝ་ཀྭ་རའི་ཁུ་བ་བླུགས་ནས་གར་སླ་ཞོ་ཙམ་བྱས་ལ། རྡོ་གཞོང་ནང་དུ་ཉི་མར་ཉེད་ཅིང་སྐམས་པ་དང་ཁུ་བ་གར་སླ་སོགས་གོང་ལྟར་བྱས་པ་ལན་བརྒྱ་དང་བརྒྱད་ཀྱི་བར་བྱེད། དེ་ནས་རྫའི་པར་བུའི་ནང་དུ་བླུག །ཁ་རླུང་མི་འཆོར་བར་
ལེགས་པར་བཅད། དེ་ནས་འཇིམ་པ་དང་རས་སྤེལ་མར་ལན་བདུན་གྱི་བར་སྒྲིལ་བསྐམ་ཐག་ཆོད་པ་དང་རྫའི་ཁོག་མ་ཆེ་བ་མཐིལ་དུ་བུག་པ་རྒྱ་ཁབ་ཀྱི་རྩེ་ཚུད་པ་ཙམ་ཡོད་པ་ཞིག་བྱེ་མས་བརྫངས་པའི་དཀྱིལ་དུ་བཅུག །ཁ་ལེགས་པར་བསྒྲིགས་ཏེ་རླུང་སོགས་ཡེ་མི་འཆོར་བ་བྱས་
ཏེ་ཉིན་ཞག་བཞིའི་རིང་མེ་ཤིན་ཏུ་ཚ་བ་མཚམས་མ་ཆད་པ་གཏོང་། འདི་སྐབས་ལས་བྱེད་མི་མ་གཏོགས་འགྲུལ་གཅོད། དེ་ནས་གྲང་ཐག་ཆོད་པ་དང་བཏོན་ལ་ཐུན་ཚད་འབྲས་ཙམ་རེ་བྱ། འདི་ནི་སྤྱི་འཇོམས་ཆེན་མོ་སྟེ། རླུང་མཁྲིས་བད་ཀན་འདུས་པ་རིམས་སོགས་ནད་གསར་