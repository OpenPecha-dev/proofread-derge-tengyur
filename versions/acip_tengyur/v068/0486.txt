ཟླ་བ་ཕྱེད་པས་སྤྱི་བོར་བརྒྱན་པ། སྣ་ཚོགས་པའི་རྒྱན་མངའ་བ། ལོ་བརྒྱད་ཕྲག་གཉིས་ཀྱི་ཚད། དུར་ཁྲོད་བརྒྱད་ཀྱི་དབུས་ན་གནས་པ་དང་རང་བཞིན་གྱི་ས་བོན་སྙིང་གའི་ཟླ་བ་ལ་གནས་པའི་བདག་ཉིད་དུ་ཡང་རྣམ་པར་བསམས་ལ་སྔགས་
བཟླས་པར་བྱས་ཏེ། ཨོཾ་ཙ་ལེ་ཨ་ནི་མིཏྟ་ཙཱ་ལེ་ཧཱུཾ་ཧཱུཾ་ཕཊ་ཕཊ་སཱ་ཧཱ། བསྙེན་གནས་ཀྱི་མཆོད་པ་སྔོན་དུ་བཏང་ལ་ཐུན་བཞིར་ཟླ་བ་གཅིག་བཟླས་པས་ཞི་བ་ལ་སོགས་པར་འགྱུར་རོ། །སྒྲོལ་མ་དཀར་མོའི་སྒྲུབ་ཐབས་སོ། །ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་
གྱིས་བསྒྱུར་བའོ།།