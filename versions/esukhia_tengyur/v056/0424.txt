ལ་གནས་པར་བྱའོ། །ཆོས་ཀྱི་འཁོར་ལོ་དེ་ཡང་ཚད་ནི་ཆུ་དང་ཞེང་དུ་ཆ་ཆུང་ངུ་གཉིས་གཉིས་ཡོད་པ་རྩིབས་བརྒྱད་པའམ་བཅུ་གཉིས་པར་བྱའོ། །ཆོས་ཀྱི་འཁོར་ལོ་རྩིབས་བཅུ་གཉིས་པའམ་བརྒྱད་པ་དེའི་ཚད་ནི་ཆུ་དང་ཞེང་དུ་ཆ་ཆུང་ངུ་ཡོད་པར་ཤེས་པར་བྱའོ། །ཆོས་ཀྱི་འཁོར་ལོའི་
སྟེང་དུ་གདུགས་བྱ་སྟེ་དེ་ཡང་ཚད་ནི་དཔངས་སུ་ཆ་ཆུང་ངུ་གཅིག་གི་ཚད་དུ་བྱས་ལ་དེ་ལས་ཀྱང་ཆ་ཆུང་ཕྱེད་ནི་གདུགས་བྱ། ཕྱེད་ནི་ཡུ་བར་བྱའོ། །{𰵳རི་དགས་,རི་དྭགས་}གཉིས་བྱ་བའི་ཕྱིར་འཁོར་ལོའི་ངོས་གཉིས་ཞེས་བྱ་བ་ལ་སོགས་པ་སྨོས་ཏེ། ཆོས་ཀྱི་འཁོར་ལོའི་ངོས་གཉིས་ཏེ་གཡས་ལོགས་
དང་གཡོན་ལོགས་ཐད་ཀ་ནི་དྲང་ཐད་དུ་རི་དྭགས་གཉིས་ཏེ། ཀྲྀཥྞ་ས་རི་ཀ་གཉིས་མཉམ་ཞིང་ཆ་འདྲ་བར་གནས་ལ་ཇི་ལྟར་གནས་ཤེ་ན། རྟ་བབས་ལ་བརྟེན་འཁོར་ལོར་ཕྱོགས། །ཞེས་བྱ་སྟེ་རྟ་བབས་ཀྱི་སྟེང་གི་ཆ་ལ་བརྟེན་ནས་གནས་ལ་ཆོས་ཀྱི་འཁོར་ལོ་ལ་མངོན་པར་ཕྱོགས་ཤིང་ཁ་
བལྟས་ནས་འདུག་པར་བྲི་བར་བྱའོ། །ཇི་ཙམ་གྱིས་གནས་པར་བྱ་ཞེ་ན། ཤིན་ཏུ་འཇར་མིན་རྒྱང་རིང་མིན། །ཞེས་བྱ་བ་སྟེ་ཆོས་ཀྱི་འཁོར་ལོ་དང་{𰵴རི་དགས་,རི་དྭགས་}གཉིས་ཀྱི་བར་ན་ཆ་ཆུང་གཅིག་གིས་ཆོད་པའི་གནས་སུ་བྱའོ་ཞེས་བྱ་བའི་དོན་ཏོ། །རྡོ་རྗེ་དང་རིན་པོ་ཆེའི་ཡུ་བ་ཅན་ཞེས་བྱ་བའི་ཕྱིར། རྡོ་རྗེ་
རིན་ཆེན་ཞེས་བྱ་བ་ལ་སོགས་པ་སྨོས་ཏེ། རྡོ་རྗེ་དང་རིན་པོ་ཆེས་མཚོན་པའི་དབྱིག་པ་ལ་བྱ་སྟེ་ཚད་ནི་དེ་ཚད་ཅེས་བྱ་བ་ལ་སོགས་པ་སྨོས་པས་{𰵵རི་དགས་,རི་དྭགས་}ཀྱི་དཔངས་ཀྱི་ཚད་དང་ཞེང་དུ་ཆ་ཆུང་གཉིས་ཡོད་པའོ། །དེ་ཡང་{𰵶རི་དགས་,རི་དྭགས་}དེའི་རྒྱབ་ཀྱི་ཆ་གཅིག་དོར་བའི་ཕྱི་རོལ་གྱི་ཐིག་ལ་བརྟེན་
པར་བྱ་སྟེ། དེའི་འོག་གི་ཆ་ཆུང་ངུ་གཅིག་གིས་ཡུ་བར་བྱས་ལ་སྟེང་གི་ཆ་ཆུང་ངུ་གཅིག་ལས་ཕྱེད་ནི་རིན་པོ་ཆེར་བྱ། ཕྱེད་ནི་རྡོ་རྗེར་བྱའོ། །བ་དན་བྱ་བའི་ཕྱིར་བ་དན་དྲིལ་བུ་ཞེས་བྱ་བ་ལ་སོགས་པ་སྨོས་ཏེ། བ་དན་དྲིལ་བུར་ལྡན་པ་ཡི། །ཞེས་བྱ་བ་ནི་རྡོ་རྗེ་རིན་པོ་ཆེ་མཆོག་གི་ཡུ་བ་
ལ་གནས་པའི་བ་དན་གཅིག་ལ་དྲིལ་བུ་འཕྱང་ཞིང་འཁྲོལ་བར་བཏགས་པ་དང་། བ་དན་གཉིས་པ་ནི་རྟ་བབས་ཀྱི་མཐའ་མ་ཀ་བའི་མགོ་དང་ཉེ་བ་ལ་བཏགས་པ་སྟེ། དེ་ལྟར་རྟ་བབས་ཀྱི་ངོས་གཉིས་ལ་བ་དན་མཛེས་པར་བྱའོ་ཞེས་སྔོན་གྱི་སློབ་དཔོན་དག་འདོད་དོ། །གཞན་