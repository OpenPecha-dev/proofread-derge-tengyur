འཇིགས་པ་འབྱུང་བའི་རྒྱུར་བསྟན་ཏོ། །གང་དུ་པདྨའི་འདབ་མ་བཏིང་བ་དག་ཏུ་བྱ་རོག་རྣམས་རྩེ་བར་བྱེད་ཅིང་། ཐང་ལ་ཡང་བྱ་ཀ་རཎྜ་བ་དང་། ངང་པའི་ཚོགས་དག་རྩེ་བར་བྱེད་ན་ཁྱིམ་མམ་གྲོང་ཁྱེར་དེ་འཇིག་པར་འགྱུར་རོ། །སྲོག་ཆགས་ཚིག་ཏུ་སྨྲ་བ་མེད་པ་རྣམས་ཀྱི་ལྟས་
ཀྱི་ལེའུ་སྟེ་བརྒྱད་པའོ།། །།ཆར་ལྟས་ལ་སྤྲིན་གྱི་གཟུགས་རིའི་རྣམ་པ་ལྟ་བུ་དག་དང་། ཕག་དང་ཆུ་སྲིན་ལྟ་བུ་དག་དང་། སྦལ་པ་དང་གླང་པོ་ཆེའི་གཟུགས་ལྟ་བུ་དག་དང་། རིལ་བ་དང་བུམ་པ་ལྟ་བུ་དག་དང་། སེང་གེ་དང་། སྟག་དང་། གླང་པོ་ཆེ་བཞིན་དུ་ལྷའི་སྤྲིན་དག་གིས་ཁེབས་པའི་ཉི་མའི་
མོད་ལ་ཆར་པ་འབབ་པར་བརྗོད་པར་བྱའོ། །ལྡོང་རོས་ཀྱི་མདོག་ལྟ་བུ་དང་། དེ་བཞིན་དུ་མཚལ་ལྟ་བུ་དང་། ནེ་ཙོ་ལྟར་སྣང་བའི་མདོག་དང་། ཉེ་བའི་སྤྲིན་དག་གིས་ཆར་པ་འབེབས་པར་ཡང་དག་པར་བསྟན་པར་བྱའོ། །པདྨའི་འདབ་མ་ལྟ་བུ་དང་། དེ་བཞིན་དུ་རྡོ་སྤུངས་པ་ལྟ་བུའི་སྤྲིན་གྱིས་ཉི་མ་དང་ཟླ་བའི་
གཟུགས་ཁེབས་པར་གྱུར་པ་དེ་ནི་དེའི་ཚེ་ཕྱོགས་སུ་འོད་ཆེན་པོ་འབྱུང་བར་འགྱུར་བའི་ཆར་པ་འབབ་པར་བསྟན་པར་བྱའོ། །གང་གི་ཚེ་ནམ་མཁའ་ལ་ཡན་ལག་ཐམས་ཅད་སྤྲིན་གྱིས་ཐིབས་པོར་ཁེབས་ནས་གདུགས་ལྟ་བུའི་གློག་འབྱུང་བར་བྱེད། འབྲུག་སྒྲ་རིང་དུ་འདོད་དགའ་འབྱུང་བ་དེའི་ཚེ་ནི་ས་ཆུས་ཤིན་ཏུ་
གང་བར་འགྱུར་རོ། །ཡང་གང་གི་ཚེ་སྤྲིན་ཨི་ཤ་ནིའི་ཕྱོགས་དང་། ཤར་དང་། བྱང་གི་ཕྱོགས་ནས་བྱུང་སྟེ། རིང་ཞིང་བརྟན་པའི་སྒྲས་འབྲུག་ཟེར་བ་དེའི་ཚེ་ཡང་གཅིག་པ་ཆུ་དང་ལྡན་པར་འགྱུར་རོ། །ཡང་ཟླ་བ་ཡར་གྱི་དང་མར་གྱི་ངོ་ཡང་རུང་སྟེ། གཟའ་ཐམས་ཅད་འབྱུང་ཞིང་འདུ་བའི་སྤྲིན་དེ་དག་ནི་ཆར་
པ་བབ་པར་བྱེད་དེ། འདི་ནི་སྔོན་གྱི་ལུང་ཤེས་པ་དག་གིས་བསྟན་པ་ཡིན་ནོ། །གང་གི་ཚེ་དགུན་ཟླ་འབྲིང་པོར་གྱུར་པ་ན་སྤྲིན་འདུས་པར་སྣང་ཞིང་། རླུང་སྣུན་པའི་སྤྲིན་རུ་མ་ནས་འབྱུང་བ་དག་ལྡང་བ་དེའི་ཚེ་ནི་ཟླ་བ་དྲུག་པར་གྱུར་ནས་དབང་པོས་ཆར་པ་འབེབས་པར་འགྱུར་རོ། །དགུན་ཟླ་ཐ་{𰵘ཆུངས་,ཆུང་}ལ་སྤྲིན་བརྩེགས་
པའི་སྤྲིན་རུམ་འདུས་པ་གློག་དང་བཅས་པ་ནི་དབྱར་ཟླ་འབྲིང་པོར་ཡང་དག་པར་གྱུར་ནས་ཆུ་མང་དུ་རྣམ་པར་གཏོང་བར་འགྱུར་རོ། །དཔྱིད་ཟླ་ར་བ་ལ་སྤྲིན་རུམ་དུ་གྱུར་པས་ནི་དབྱར་ཟླ་ཐ་{𰵙ཆུངས་,ཆུང་}ལ་ཆར་པ་འབབ་པར་བསྟན་པར་བྱའོ། །གང་གི་ཚེ་དགུན་ཟླ་ཐ་{𰵚ཆུངས་,ཆུང་}དང་དཔྱིད་ཟླ་འབྲིང་པོ་རྣམས་ལ་སྤྲིན་རྣམས་