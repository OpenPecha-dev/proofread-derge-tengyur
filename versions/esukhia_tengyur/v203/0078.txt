དང་། ལོ་ལེགས་པ་དང་། ནད་མེད་པར་འགྱུར་རོ། །ས་གཡོས་པའི་རྗེས་ལ་སྐར་མདའ་ཆེན་པོ་ལྷུང་བར་གྱུར་ན་དེའི་ཚེ་སྐྱེ་བོ་ལྟོགས་པ་དང་། མཚོན་དང་། ནད་ཀྱིས་ཟད་པར་འགྱུར་རོ། །ནམ་ས་གཡོས་པའི་རྗེས་ལ་རླུང་དྲག་པོ་ལངས་པས་གསེག་མ་ཁྱེར་ཞིང་འགྲོ་བར་འགྱུར་བའི་ཚེ་ན་མུ་གེ་འབྱུང་བར་འགྱུར་
རོ། །ས་གཡོས་ཤིང་འགྲོ་བ་དང་། རླུང་ལྡང་བ་དང་། ཉི་མ་དང་། ཟླ་བའི་འོད་རྣམས་དང་། འདི་རྣམས་མཐུན་པར་འགྲོ་ན་བཀྲ་ཤིས་ཏེ་དགེའོ། །དེ་ལྟ་བུ་དང་མི་མཐུན་པར་འགྲོ་ཞིང་ས་གཡོས་ན་མི་དགེ་སྟེ་སྨད་པ་ཡིན་ནོ། །ཟླ་བ་ཕྱེད་ཕྱེད་ཅིང་ལན་གསུམ་གསུམ་གཡོས་པ་ཟླ་བ་གཅིག་ལ་སྤྱིར་ས་ལན་
དྲུག་གཡོས་པར་གྱུར་ན་དགྲའི་ཚོགས་འོང་བར་སྟོན་ཏོ། །ཡུལ་གང་དུ་ས་གཡོ་བ་བསྟུད་པ་དེར་ཡང་དང་ཡང་ཞག་གཅིག་གམ། ཞག་བདུན་ནམ། ཞག་བཅུ་གཅིག་གམ། ཟླ་བ་ཕྱེད་དམ། ཟླ་བ་རེ་རེ་ཞིང་ས་གཡོ་འམ། །ཟླ་བ་དྲུག་ཏུའམ། ཟླ་བ་བཅུའམ། ལོ་གཅིག་ཏུའམ། ལོ་བཅུའི་བར་དུའམ། །
དེ་བས་ཀྱང་ལྷག་པར་ལན་མང་དུ་གཡོས་སམ། དེ་ལ་ས་ཉིས་འགྱུར་དུ་གཡོས་ན་ཡུལ་ཕུན་སུམ་ཚོགས་པ་དང་ལྡན་པའི་རྒྱལ་པོ་དང་དམག་དང་འཁོར་དུ་བཅས་པ་མ་རུང་བར་འགྱུར། ཡུལ་དེ་རྒྱལ་པོ་གཞན་བྱེད་དེ། དེ་ཡང་ཡུལ་དེར་རབ་ཏུ་འཚེ་ཞིང་གནོད་པ་བྱེད་པས་ཡུལ་དེ་ཉིད་དགོན་པར་གྱུར་ནས་{𰵥རི་དགས་,རི་དྭགས་}
གནས་པར་འགྱུར་རོ། །ཚུལ་གོང་མ་བཞིན་དུ་དཔྱིད་ཟླ་ཐ་{𰵦ཆུངས་,ཆུང་}ལས་གཡོས་ན་གནོད་པའི་འབྲས་བུ་ཞག་བཅུ་ནས་འབྱུང་ངོ་། །དབྱར་ཟླ་ར་བ་ལ་ས་གཡོས་ན་རྣམ་པར་སྨིན་པའི་འབྲས་བུ་ཞག་བཅུ་གཉིས་ན་འབྱུང་ངོ་། །དབྱར་ཟླ་འབྲིང་པོ་ལས་གཡོས་ན་རྣམ་པར་སྨིན་པའི་འབྲས་བུ་ཞག་ཉི་ཤུ་རྩ་ལྡན་འབྱུང་
ངོ་། །དབྱར་ཟླ་ཐ་{𰵧ཆུངས་,ཆུང་}ལས་གཡོས་ན་འབྲས་བུ་ཞག་བདུན་ཅུ་རྩ་ལྔ་ན་འབྱུང་ངོ་། །སྟོན་ཟླ་ར་བ་ལས་གཡོས་ན་རྣམ་པར་སྨིན་པའི་འབྲས་བུ་ཞག་བརྒྱད་ན་འབྱུང་ངོ་། །སྟོན་ཟླ་འབྲིང་པོ་ལ་ས་གཡོས་ན་འབྲས་བུ་ཟླ་བ་གཉིས་ན་འབྱུང་ངོ་། །སྟོན་ཟླ་ཐ་{𰵨ཆུངས་,ཆུང་}ལས་གཡོས་ན་འབྲས་བུ་ཟླ་བ་གསུམ་ན་འབྱུང་ངོ་། །དགུན་
ཟླ་ར་བ་ལ་ས་གཡོས་ན་འབྲས་བུ་ཟླ་བ་གཉིས་ན་འབྱུང་ངོ་། །དགུན་ཟླ་འབྲིང་པོ་ལ་ས་གཡོས་ན་འབྲས་བུ་ཞག་ལྔ་བཅུ་རྩ་ལྔ་ན་འབྱུང་ངོ་། དགུན་ཟླ་ཐ་{𰵩ཆུངས་,ཆུང་}ལ་ས་གཡོས་ན་འབྲས་བུ་ཞག་བརྒྱད་ན་འབྱུང་ངོ་། །དཔྱིད་ཟླ་ར་བ་ལ་ས་གཡོས་ན་འབྲས་བུ་ནི་ཞག་ལྔ་བཅུ་ན་འབྱུང་ངོ་། །དཔྱིད་ཟླ་འབྲིང་པོ་ལ་ས་གཡོས་ན་