འོ་མའི་བཅུད་མར་ལྟ་བུའོ། །དུམ་དྲུག་གིས་ནི་གསལ་བའི་མིག་དང་འདྲ་སྟེ་ཐམས་ཅད་མཐོང་ངོ་། །དམག་དང་། རྐུན་མ། རྫས། བྱེད་ལས། བཟང་ངན། ཆགས་ཀ་ཐམས་ཅད་ལ་གནོད་དྲུག་རིམ་གྱིས་རྫས་དང་འདྲའོ། །དུས་འདི་རྩིས་རྣམས་ཀྱི་གཞི་
མ་ཡིན་པས་སྦྱིན་པར་བྱའོ། །ཁྱིམ་བདག་གལ་ཆེ་འདི་བཞིན་རྩིས་ཏེ། ལུག་དང་སྡིག་པའི་མིག་དམར་ཡིན་ནོ། །གླང་དང་སྲད་ནི་པ་བ་སངས་ཡིན་ནོ། །འཁྲིག་པ་བུ་མོ་ལྷག་པའི་ཞིང་ཡིན་ནོ། །ཀ་ར་ཀཊ་ཟླ་བའི་ཁྱིམ་ཡིན་པས། སེང་གེ་ཉི་མའི་ཞིང་ཡིན། གཞུ་དང་ཉ་ནི་ཕུར་བུའི་
ཞིང་ཡིན། ཆུ་སྲིན་བུམ་པ་སྤེན་པའི་ཞིང་ལགས་པས་བདག་པོ་རྣམས་ཀྱི་འབྲས་བུ་བཞིན་བརྩིའོ། །བརྟན་གཡོ། ཞི་དྲག །ཕོ། མོ། སྡིག །བསོད། མཉམ། མི་མཉམ་རྣམས་ཞིབ་པར་རྒྱུད་ཉིད་ལ་གསལ་ཞིང་། ཏཏྐཱ་ལ་ནས་བགྲངས་པའི་བདུན་པ་ན་མཐོང་བ་ཡོད་པའོ། །རྐང་པ་ཞེས་
པ་ནི་ཞིབ་རྩིས་སོ། །སྟོབས་ནི་གོ་སླའོ། །དགྲ་གྲོགས་ནི་གལ་ཆེ་བས་རྒྱུད་ཉིད་ཇི་བཞིན་པར་བལྟའོ། །ཏངྐཱ་ལ་ན་མིག་དམར་ཡོད་ཅིང་། བདུན་པ་ན་ཕུར་བུ་ཡོད་ན་གཟའ་གཉིས་ཀའི་འབྲས་བུ་འབྱུང་ངོ་། །དེས་གཞན་ཡང་འགྲེའོ། །ཁམས་ནི་ཟླ་བ་ཕུར་བུ་ཡིན་ཞིང་། པ་སངས་མིག་
དམར་རྣམས་རྩ་བ་ཡིན་ནོ། །རྩ་བ་ན་ཤིང་དང་། གོས་དང་། རས་དང་། དར་ལ་སོགས་པ་རྫས་རྩ་བའི་རིགས་སོ། །ལྷག་པ་སྲོག་ཆགས་རིགས་ཡིན་ནོ། །ཉི་མ་སྤེན་པ་ནི་ལྷ་དང་རྐང་མ་ངས་ཀྱི་རིགས་ཡིན་ནོ། །འདི་རྣམས་རྒྱུད་ཉིད་ལ་འཁོར་ཡང་བདག་པོ་གཟའ་ནད་ཡིན་པས་འབྲས་བུ་འབྱུང་
བ་ལ་སོགས་པ་མེད་དོ། །ལེའུ་གཉིས་པའོ།། །།བསམ་པ་ཞེས་པ་ནས་དོན་གསལ་ཚིག་པ་ཡན་ཆད་ནི་ཞུ་བ་པོའི་མཚན་ཉིད་ནི་གལ་ཆེའོ། །སློབ་དཔོན་གྱི་མཚན་ཉིད་གོ་སླའོ།། །།འདྲི་བའི་དུས་སུ་ཟུར་གསུམ་དང་། གྲུ་བཞིར་ཞི་བའི་གཟའ་ཤར་ཞིང་། གཞན་རྣམས་སུ་སྡིག་གཟའ་
ཤར་ན། འདྲི་བྱེད་ཀྱི་དོན་འགྲུབ་སྟེ། ཨུ་པ་ཙ་ཡ་འདི་ཁྱད་པར་དུ་དོན་གཉེར་བ་རིང་ཐུང་ལ་ཤིས་སོ། །ཏཏྐཱ་ལ་ཞེས་པ་ནས། ཞིབ་ཏུ་བརྟག་ཡན་ཆད་ནི། དུས་སྦྱོར་དུམ་བུ་དྲུག་གི་བཟང་ངན། རིགས། རྙེད། མི་རྙེད། རྐུན་མ་ངོས་འཛིན། མ་བརྗོད་ལྐོག་གྱུར་གྱི་རྩིས་ཕྱི་ནང་རྒྱལ་ཕམ། འདུམ།