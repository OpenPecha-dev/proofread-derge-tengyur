སྤེན་པ་གང་ལ་གནས་པ་ནས་མི་རྙེད་ཅིང་དཀོན་པའོ། །འཕོ་བའི་རྒྱུ་སྐར་ཚེས་བསྲེས་ཏེ་ཞེས་པའང་འདི་དང་སྦྱར་རོ། །སེང་གེ་བརྟན་ནི་མིང་དང་འདྲ་སྟེ། །བདེན་པ་བཞི་བརྟན་ནོ། །མདའ་གཞུ་ནི་སྐྱེས་བུ་མདའ་འཛིན་རྣམས་ལ་དགོས་ཏེ། གཡས་གཡོན་ནི་སྟེང་འོག་གོ །རང་
གི་སྐྱེས་སྐར་དང་མིང་སྐར། སྟོད་ལ་སོང་ན་འཆི། ན། འཕམ། རྨ་འབབ་པོ། །རྩེ་ལ་སོང་ན་ཐམས་ཅད་རྒྱལ་ལོ། །རལ་གྲི་ནི་གོ་སླའོ། །ཡ་ཏྲ་ན་ལྟད་མོ་སྟེ། འདི་བུམ་པ་བཞིས་བརྟག་གོ། །ཉི་མ་གནས་པའི་ཕྱོགས་ལྟད་མོ་ལ་སོགས་བྱས་ན་འཆི་ཞིང་རྨ་འབབ། རྟ་འགྱེལ། ལུག་འཆི། གླང་ཆེན་
གུམ་རྩེད་མོ་བསྡུམས་སྟོང་པར་འགྲོའོ། །ཉི་མ་དང་བྲལ་ན་དགོས་པས་རང་རྒྱུད་གང་སྟེ་བཟང་ངོ་། །བྱེས་སུ་སོང་བ་རྣམས་ལ་པདྨའི་འཁོར་ལོས་བརྟག་སྟེ། ཤིན་ཏུ་བདེན་ཞིང་གཞུང་ཉིད་ནམ་སྦས་པས་གསལ་ལོ། །བྲེའི་འཁོར་ལོ་ནི། ཐུབ་པའི་ཚོགས་རྣམས་ལ་གཞན་དུ་ཞིབ་པར་བཤད་དོ། །
ལེའུ་བདུན་པའོ།། །།བྱིས་པ་སྐྱོང་གི་རྫོང་ནི་གཞུང་ནས་ཇི་ལྟར་བཤད་པ་བཞིན། ཁྱད་པར་བསྲུངས་པ་རྣམས་ལ་གཅེས་སོ། །རྫོང་དང་། རྫོང་དག་གི་མིང་སྐར་ལ་དགྲ་མ་དར་གཅེས་སོ། །བྷི་ཏྲི་འང་གལ་ཆེའོ། །སྲིན་པོའི་རྫོང་འདིས་གཞན་འབེབས་པ་ལ་གལ་ཆེ་སྟེ། དུས་རཱ་ཧུ་ལ་རྒྱལ་
པོ་ཡིན་པས་སྟོབས་ཆེའོ། །གཟའ་གཞན་རྣམས་བློན་པོ་ཡིན་པས་གཞུག་པ་བསྟན་ཏོ། །རྩ་བའི་སྒྲ་གཅན་ལ་རྣ་བ་གཡས་པ་བསྟན། སྐར་མ་རྣམས་ཟས་ཀྱིས་བཅོས་ཤིང་། གཟའ་བདུན་གྱི་གོས་ཆས་སུ་ཞུགས་ཏེ། དུས་སྦྱོར་གྱི་གནས་བརྩི་ཞིང་ཉི་མ་ལ་རྒྱབ་བསྟན། ཟླ་བ་མདུན་དུ་བཞག་སྟེ། 
ཐུན་ཕྱེད་པའི་སྒྲ་གཅན་དང་བསྡོངས་ནས་འབེབས་པ་ཡིན་ཏེ། རྩི་ཏའི་དོན་ཁོ་ནའོ། །ཆུའི་མཚན་ཉིད་ལ་ཡུལ་དེའི་མིའི་འདྲི་ཚིག་དང་པོ་བཟུང་སྟེ་བརྟག་གོ། །སྡེ་ཚན་འདོམ། དབྱངས་འཁྲུ། གསལ་བྱེད་སོར། དེས་ཤེས་སོ། །བྷི་ཚན་རཱ་ཧུ་ནི་རྫོང་བདག་གལ་ཆེ་བས་བརྟག་གོ། །ཉི་ཟླའི་
སྟོབས་ལས་ཆེའོ། །དྲག་གཟའ་ནང་དུ་ཆུད། ཞི་གཟའ་ཕྱི་རུ་གནས་ན། འབེབས་མི་འགྲུབ་པ་རྣམས་ཀྱི་བསམ་པ་འགྲུབ། དེ་ལས་བཟློག་ན་བསྲུངས་མཁན་རྒྱལ་ལོ། །རིགས་ཀྱི་ནུས་པ་ནི་རྩིས་བདེའོ། །ལེའུ་བརྒྱད་པའོ།། །།གྲུ་བཞི་ཞེས་པ་ནས། རྣམ་པར་ཕྱེད་ཞེས་པ་ཡན་ཆད་ནི། 