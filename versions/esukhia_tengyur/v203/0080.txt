དང་། ཕ་རོལ་གྱི་དགྲ་རྣམས་ཀྱིས་གནོད་པ་དྲག་པོ་བྱེད་པར་འགྱུར་རོ། །རྒྱུ་སྐར་སྣར་མའི་ཉི་མ་ལ་ས་གཡོས་ན་ས་བོན་ཐམས་ཅད་ཆུད་ཟོས་པར་འགྱུར་རོ། །ས་ལ་འབྲུ་བཏབ་པ་ཡང་མི་སྐྱེ། དེ་དང་འདྲ་བར་རྩྭ་ཡང་དཀོན། །ནགས་ཁྲོད་ནས་ཅུང་ཟད་ཅི་འཁྲུངས་པ་ཡང་དཀོན་ནོ། །བུད་མེད་སྦྲུམ་མ་
རྣམས་ཀྱི་རུ་མ་རབ་ཏུ་མི་བདེ། མུ་གེ་དང་། མཚོན་དང་། ནད་ཀྱིས་ཟད་དེ། སྐྱེ་བོ་སུམ་ཆ་གཅིག་གནས་པར་འགྱུར་རོ། །མིའི་དབང་པོ་ཆེ་བའི་བདག་ཉིད་ཅན་དང་། དཔལ་དང་ལྡན་པའི་མི་མཆོག་རྣམས་དང་། བྲམ་ཟེ་གཟི་བརྗིད་ཅན་མང་པོ་དང་། བ་ལང་ཕྱུག་པོ་དང་། དབང་དང་ལྡན་པ་དང་།
ཡུལ་ཕི་པ་ཤ་དང་། ཡུལ་ཤ་ཏ་རུ་དང་། ཡུལ་སིན་དྷུ་དང་། ཡུལ་ཨན་ད་དང་། ཆུ་བོ་བ་ནི་སྟིའི་འགྲམ་ན་གནས་པ་དང་། ཆུ་བོ་ཨེ་ར་བ་ཏིའི་དྲུང་དུ་གནས་པ་དང་། ཡུལ་ཀུ་དྷ་ན་གནས་པའི་མི་དང་། ཆུ་བོ་ཙན་ཏྲ་བྷ་ག་ཞེས་བྱ་བའི་འཁོར་ན་གནས་པའི་མི་དང་། ཆུ་བོ་སུ་ཏ་ན་ཞེས་བྱ་བ་དང་། ཆུ་བོ་འདི་
དག་གི་འགྲམ་ན་གནས་པའི་མི་དང་། ཡུལ་ནགས་འབྲོག་ཆུ་དང་ལྡན་པ་དང་། ཆུ་བོ་ཨ་གྲོ་ཏ་དང་། སེ་ར་ས་ཏི་ཞེས་བྱ་བའི་འཁོར་དང་། ཡུལ་ས་པརྟ་པྲརྟ་ཞེས་བྱ་བ་རྣམས་དང་། ར་བདོག་པའི་གཙོ་བོ་དང་། འདི་རྣམ་བཞིར་ས་གཡོས་ན་གནོད་པ་འབྱུང་བར་འགྱུར་རོ། །རྒྱུ་སྐར་མགོའི་ཉི་མ་ལས་
གཡོས་ན་སྨན་རྣམས་དང་། ནད་དཔྱད་བྱེད་པའི་སྨན་པ་རྣམས་དང་། རྩྭ་སོ་མ་ཞེས་བྱ་བ་ལ་སྐོམ་དུ་སྦྱར་ཏེ། འཐུང་བའི་ཆོས་བཞིན་བྱེད་པ་རྣམས་དང་། རྩྭ་སོ་མ་ལ་སྐོམ་དུ་འཐུང་བ་རྣམས་དང་། བྲམ་ཟེ་ནགས་ཁྲོད་ན་གནས་ཤིང་དཀའ་ཐུབ་བྱེད་པ་རྣམས་ལ་མི་རུང་བར་འགྱུར། ཡུལ་དབུས་མ་ག་དྷཱར་ཆར་
ཆེར་འབེབས་ཏེ་ལོ་ལེགས། བདེ་བར་འགྱུར། རྒྱལ་པོ་ནང་ཕན་ཚུན་མི་མཐུན་ཏེ་རྩོད་པར་འགྱུར། ཡུལ་ཨ་བྷི་ཤ་ཧའི་མི་དང་། ཡུལ་ཤུལ་ར་སེ་ན་དང་། ཆུ་བོ་ཚར་མ་ནཱ་ཏི་ན་གནས་པ་དང་། ཡུལ་ཀ་ཏ་ལའི་མི་དང་། ཡུལ་བ་ད་སའི་མི་དང་། ཡུལ་པན་ཙ་ལའི་ལྷོ་ཕྱོགས་དང་། ཡུལ་པན་ཙ་ལའི་
བྱང་ཕྱོགས་དང་། ཡུལ་མ་ག་དྷཱ་ན་གནས་པའི་མི་དང་། མི་ལ་གནོད་པར་འགྱུར་རོ། །ཡུལ་སུ་ལའི་མི་དང་། ཡུལ་བེ་ཤ་ལའི་མི་དང་། ཡུལ་མ་ལ་ཞེས་བྱ་བའི་འཁོར་མི་དང་། འདི་རྣམས་ལ་གནོད་པ་རྣམ་པ་དྲུག་འབྱུང་སྟེ། ཆོམ་རྐུན་དང་། མེས་འཇིགས་པ་དང་། མི་ངས་དང་། ཐན་ཆེན་ལ་