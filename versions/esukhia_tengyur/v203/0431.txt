གྱིས། །ཤིས་པ་གཞན་དང་ལྡན་གྱུར་ཀྱང་། །རྟ་ཡི་ཐ་ཆད་དེ་སྤང་བྱ། །སོ་ཡིས་ཁ་ཁེངས་ཁ་དོག་ནག །དེ་བཞིན་སོ་ནི་མི་མཉམ་ལྷག །ཡོ་ཞིང་འགུལ་ལ་ཆག་པ་དང་། །སོ་གྱེས་པ་དང་མི་ཚང་དང་། །ཉ་ཕྱིས་འདྲ་དང་ཟུར་གསུམ་དང་། །
སྐྱེས་ཚེ་སོ་ཡོད་ཉིན་མོ་སྐྱེས། །ཟེའུ་ལྟ་པུས་མོ་ཟེའུ་དང་། །སྙིང་ག་ན་ནི་གཙུག་ཡོད་དང་། །ཡན་ལག་མ་ཚང་རླིག་ཆེར་སྐྱེས། །མཚན་ཆེ་ཡན་ལག་ལྷག་པ་དང་། །ཐིག་ལེ་ཆགས་ཤིང་གསུམ་པོ་འཕྱང་། །མདོམས་ནི་སྤྲེའུའི་སྤུ་འདྲ་ལ། །མི་སྡུག་གཡོ་ཞིང་
དོམ་འདྲ་ལ། །སྡིག་པ་འདྲ་བའམ་རླིག་པ་མེད། །ཁྲ་དང་ལུག་དང་ཀང་ཀ་དང་། །ཉ་དང་སྤྲེའུ་བྱི་བ་འདྲ། །དམར་སེར་ཕག་དང་བྱི་ལ་དང་། །བྱ་རྒོད་ལུག་པའི་མིག་འདྲ་ཞིང་། །དེ་བཞིན་མ་ཧེ་ཁྱིའི་མིག་འདྲ། །བྱ་རོག་མིག་འདྲ་མིག་གཅིག་སེར། །པགས་པ་
བསྲེགས་པའི་དྲི་འདྲ་དང་། །འབྲལ་པ་མི་སྡུག་དེ་བཞིན་བླུན། །{𰷊ཡི་དགས་,ཡི་དྭགས་}ཀྱིས་ཟིན་ཤ་བཀྲ་ཅན། །སྤུ་སྡོམ་དེ་བཞིན་རལ་བ་ཅན། །འཕྲལ་བ་བསྐུས་འདྲ་རྔོག་མ་གནག །རྐང་བཀྲ་མི་ལེགས་མ་ནིང་དང་། །རྔ་མ་རྔོག་མ་མེད་པ་ནི། །བཀྲ་མི་ཤིས་པས་སྐྱེ་བ་དང་། །རླིག་
པའི་སྤུ་མདོག་ཞན་པ་དང་། །དེ་བཞིན་མགོ་བོའི་མདོག་མི་མཐུན། །རྒྱབ་ཏུ་ཞན་ལ་གནོད་བྱེད་དང་། །དེ་བཞིན་རྟ་དྲེའུའི་སྤུ་འདྲ་དང་། །རྔོག་མ་ཕུམ་ཕུམ་འདྲེས་པ་དང་། །ཁ་འགྲམ་མཆེ་རླིག་ནག་པ་དང་། །དེ་བཞིན་མགོ་དང་ལྕེ་ནག་དང་། །རྐན་དང་ལྟག་པ་མཆུ་
གནག་དང་། །མངལ་ན་གཉིས་སྐྱེ་མང་པོ་སྐྱེ། །ཉེས་པ་ཆེན་པོར་རབ་ཏུ་བཤད། །རྭ་ཅན་རྣམ་གསུམ་རྨིག་པ་གཉིས། །རྐང་ལྔ་དུ་ཅན་གཡང་གཞིར་ལྡན། །དྲུག་པོ་འདི་དག་མཆོག་ཏུ་ནི། །མི་ཤིས་ཉེས་ཆེན་ལྡན་པར་བཤད། །རྟ་ཡི་སོ་ནི་མི་ཚང་བ། །
བདག་པོའི་བུ་དང་བཅས་པ་དང་། །ཆུང་མ་སྤུན་ཟླར་བཅས་པ་དང་། །རྟ་ཡི་ཐ་མས་གསོད་པར་བྱེད། །སོ་ནི་ལྷག་པར་གྱུར་པའི་རྟ། །དེ་ཡི་བདག་པོ་མི་རིང་བར། །ཉོན་མོངས་ཆེ་དང་ཕྲད་བྱེད་ནས། །ཡིད་དུ་མི་འོང་ལས་ཀྱིས་གསོད། །འོག་སོ་ལྷག་ཅིང་སོ་གྱེས་