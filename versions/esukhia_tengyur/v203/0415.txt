ལྷོད་པ་དང་། །སྟོབས་ནི་ཡོངས་སུ་བྲི་བ་དང་། །ཁ་དོག་དག་ཀྱང་ཉམས་པ་དང་། །དཔྲལ་བ་སེར་བར་འགྱུར་བ་དང་། །ལུས་ཀྱི་སྟོབས་དང་མགྱོགས་པ་དང་། །སྤྲོ་བདག་ནི་འབྲི་བར་འགྱུར། །བྲང་གི་སྟོབས་ནི་ཟད་པའི་ཕྱིར། །ཕྲག་སོར་གཉེར་མ་འབྱུང་
བར་འགྱུར། །ཁ་ཅིག་ཡུངས་ཀར་དཀར་འདྲ་དང་། །ལ་ལ་སྦྲང་རྩི་འདྲ་བ་དང་། །ཁ་ཅིག་མཆིང་བུ་ནག་པོ་འདྲ། །དམར་ཞིང་ཟླུམ་པའི་ཐིག་ལེ་ཆགས། །མཆིང་བུ་མདུན་སོ་ལ་སོགས་བར། །བཅོ་ལྔ་ཡན་ཆད་འབྱུང་བ་ཡིན། །མིག་དང་ཕྲག་སོ་འཕྲལ་བ་དང་། །ཕྱི་རོལ་མཚན་
མ་ཁུང་དག་དང་ནི། །རྔ་རྩའི་གནས་ནི་གང་ཡིན་པར། །སྤུ་དཀར་གཉེར་མ་འབྱུང་བར་འགྱུར། །རྟ་ཡི་སྤྱོད་པ་འཁྲིག་པ་དང་། །འདྲེ་བདག་ཀྱང་སྤོང་བྱེད་ཅིང་། །འགྲོས་དང་སྐད་ཀྱང་ཆུང་བ་དང་། །ཉམ་པའམ་ལམ་དུ་བུབ་བར་ནི། །ལོ་ནི་བཅུ་བདུན་པ་དག་ལ། །ཕྱི་རོལ་མཚན་མ་
འདི་དག་འབྱུང་། །སེར་དང་ནག་དང་དམར་པའམ། །སྦྲང་བུའི་དབྱིབས་འདྲར་སྦྲང་བུའི་མདོག །བཅོ་བརྒྱད་ནས་ནི་ཉི་ཤུའི་བར། །རྟ་ལ་འདི་འདྲ་འབྱུང་བར་འགྱུར། །དེ་ལ་གཉེར་མ་སྤུ་དཀར་ནི། །སླར་ཡང་འཕེལ་བར་འགྱུར་བ་དང་། །རྟ་ཡི་སྤྱོད་པ་འཁྲིག་བ་དང་། །འདྲ་བའང་
རྣམ་པར་འདོར་བར་འགྱུར། །དུང་ནི་དུང་གི་མདོག་འདྲ་བར། །མཁས་པ་རྣམས་ཀྱིས་ཤེས་བྱ་སྟེ། །ཟླུམ་དང་ཟླ་བ་ཕྱེད་འདྲ་བར། །སོ་ཡོ་སོ་ལ་འཕྲེད་དུ་ཆགས། །རྟ་དེ་ཉི་ཤུ་རྩ་གཅིག་ནས། །རྩ་གསུམ་པ་ཡི་བར་ཡིན་ནོ། །དེ་ནི་ལྤགས་མཐུག་མདོག་འགྱུར་ཞིང་། །
མཉམ་པོ་ཉམ་ཆུང་རེག་ན་རྩུབ། །གཉེར་མ་དང་ནི་སྤུ་དཀར་སྐྱེ། །རྣ་བ་དང་ན་མཇུག་མ་ལྟོང་། །ཉི་ཤུ་རྩ་གསུམ་པ་ཡི་རྟ། །འདི་འདྲར་འགྱུར་བར་ཤེས་པར་གྱིས། །སོ་ཡི་དབུས་སུ་བུག་གང་བྱུང་། །དེ་ནི་གཏུན་འདྲར་ཤེས་པར་བྱ། །མདུན་སོ་ལ་སོགས་ཉི་ཤུ་ནི། །རྩ་
བཞི་ཡན་ཆད་འབྱུང་ཤེས་བྱ། །འདི་ཡི་ཚིགས་རུས་གང་ཡིན་དང་། །ཚེའུ་སྤུ་པུས་མོ་མི་སྡུག་ཅིང་། །སྒྲོག་མཁར་གུག་པར་འགྱུར་པ་དང་། །ཞུམ་ཞིང་ལེ་ལོས་འགྲོ་བར་འགྱུར། །གཉིད་ཆེ་བར་ནི་འགྱུར་བ་དང་། །རྩ་ཡང་འདོད་བར་འགྱུར་བ་ཡིན། །རྟ་ནི་ཉི་ཤུ་དྲུག་ལོན་པ། །