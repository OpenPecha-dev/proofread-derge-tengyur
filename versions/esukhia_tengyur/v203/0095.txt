བལྟ་ཞིང་བག་ཡོད་པར་ཡིད་ལ་བཟུང་ཞིང་ཤེས་པར་བྱའོ། །ཡང་ཟླ་བའི་མདོག་ཐལ་བ་འདྲ་བ་དང་། སྔོ་རེང་འདྲ་བ་དང་། ཟངས་འདྲ་བའི་མདོག་དང་། མདོག་སེར་པོ་དང་། སྐྱ་བོ་དང་། བྱི་རུའི་མདོག་ཏུ་སྣང་བ་དང་། ཟླ་བའི་མདོག་མི་གསལ་བ་སྣང་ན་མིག་ནད་ཀྱི་འཇིགས་པ་འབྱུང་
བ་དང་། མཚོན་གྱིས་འགྱེད་པ་དང་། ནད་ཀྱི་འཇིགས་པ་འབྱུང་བ་དང་། གཞན་ཡང་གནོད་པ་འབྱུང་བར་འགྱུར་རོ། །ཡང་ཟླ་བའི་མདོག་དཀར་ལ་སྣུམ་ཞིང་གསལ་བར་སྣང་ན་ཕྱོགས་སུ་བདེ་བ་དང་ཆར་ཆེ་བ་དང་ཞི་བར་འགྱུར་རོ། །དེ་ལྟར་ཟླ་བ་འགྲོ་བ་དང་། བྱ་བ་དང་། གནས་པ་དང་། ཟླ་བའི་ཚད་དང་། མདོག་
གྱུར་པ་དང་། ཚུལ་དང་། ཟ་བ་རྒྱུ་བ་ཡང་སེམས་ཅན་གྱི་བསོད་ནམས་མ་ཡིན་པ་བྱས་པའི་འབྲས་བུ་མུ་གེ་དང་། མཚོན་དཀར་འགྱེད་པ་དང་། འཆི་བ་དང་། ཚེགས་འབྱུང་བའི་གནོད་པ་འབྱུང་བར་སྟོན་ཏོ། །མཚན་མོ་ཟླ་བ་ཚེས་པ་ནས་གཟའ་རྣམས་ཀྱིས་ཟླ་བའི་སྟེང་ན་ཕར་ཐལ་ཏེ་སོང་ན་དེ་རྣམས་ཀྱི་གནོད་
པའི་དམིགས་པ་སོ་སོར་བསྟན་ཏེ། སྤྱིར་ནི་རྒྱལ་པོ་དང་། མི་དམ་པ་མ་རུང་པར་འགྱུར་། ཆར་པ་ཧ་ཅང་ཆེ་བ་དང་། བླ་མ་མ་རུང་བར་འགྱུར་བ་དང་། རྒྱལ་སྲིད་མ་རུང་བར་སྤྱིར་སྟོན་ཏོ། །ཟླ་བའི་སྟེང་ན་པ་བ་སངས་ཀྱིས་མནན་ཏེ་སོང་ན་རྒྱལ་པོ་ངན་པ་མ་རུང་བར་འགྱུར་རོ། །ཟླ་བའི་ཐོག་ནས་མིག་དམར་དང་
སྤེན་པས་ནོན་ཏེ་སོང་ན་བཀྲེས་པས་འཇིགས་པ་དང་། ཁོན་དྲག་ཤུལ་ཅན་དུ་འབྱུང་བ་དང་། རབ་ཏུ་འཇིགས་པ་འབྱུང་བར་འགྱུར་རོ། །ཟླ་བ་ལ་ཕོད་མཇུག་{𰵯རིངས་ཀྱི་,རིང་གི་}ནོན་ཏེ་སོང་ན་མུ་གེ་དང་། མཚོན་གྱིས་འགྱེད་པར་སྟོན་ཏོ། །ཟླ་བ་ལ་གཟའ་ལག་གིས་ནོན་ཏེ་སོང་ན་ལོ་ལེགས་པ་དང་། བདེ་བར་
འགྱུར་རོ། །དེ་ལྟར་ཟླ་བའི་སྟེང་ན་ཕར་གཟའ་རྣམས་ཀྱིས་ནོན་ཅིང་ཕུག་སྟེ་སོང་བའི་འབྲས་བུ་དེ་ལྟར་བསྟན་པ་ཡིན་ནོ། །གཟའ་རྣམས་ཀྱིས་ཟླ་བ་ཕུག་སྟེ་སོང་བ་དེའི་འབྲས་བུ་ནི་ཟླ་བ་གཟས་ཕུག་པ་ལས་ཟླ་བའི་གཟུགས་ཆེར་སྐྱེས་ལ་འོད་ལྷག་པར་ཆེ་ན་དེ་ནི་རྒྱལ་བ་ཞེས་བྱའོ། །གལ་ཏེ་ཕམ་པར་གྱུར་ཏེ། མཐུ་
རྩལ་བྲི་བ་ན་ཟླ་བ་འདར་ཞིང་གཡོ་ན་ཕམ་པ་ཞེས་བྱའོ། །དེ་ལ་པ་བ་སངས་ཀྱིས་ཕུག་སྟེ་སོང་ན་ཡུལ་མན་ཏྲ་དང་། ཡུལ་བ་ན་ཏྲ་ཙ་ལ་དང་། ཡུལ་མ་ག་དྷཱ་དང་། ཡུལ་ད་མོ་ཏྲ་དང་། ཡུལ་ཀུ་བ་ར་དང་། མར་གྱི་ཡུལ་དང་། ཡུལ་ས་ར་ག་ར་དང་། ཡུལ་ཁ་ཤ་དང་། ཡུལ་བུ་ལིན་ཏྲ་དང་། ཡུལ་ཀེ་ཀེ་ལ་