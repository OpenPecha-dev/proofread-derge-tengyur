ནི་ཇི་ལྟ་བཞིན་དུ་བརྗོད། །དེ་ཉིད་མངོན་སུམ་བྱས་བདག་ཉིད། །སྔགས་པ་བླ་མ་མཆོད་པར་བྱ། །བརྟུལ་ཞུགས་ཉམས་པ་ལ་གཞན་དུ། །འདིར་ནི་གང་དུ་འགྲོ་བར་འགྱུར། །དབང་པོ་ལ་སོགས་རྙེད་དཀའ་བ། །གང་ཞིག་བྱིན་གྱི་རླབས་ལས་ཐོབ། །འདིར་ནི་ཐལ་
མོ་སྦྱར་བྱས་ནས། །དེ་ཡི་སྔགས་ཀྱིས་སྤྱན་དྲང་ངོ་། །ཨོཾ་སརྦ་ཏ་ཐཱ་ག་ཏ་བཛྲ་ཨཉྫ་ལི་ས་མ་ཡེ་ཧཱུཾ། ཞེས་བྱ་བའི་ཐལ་མོའི་སྔགས་སོ། །ཕྱོགས་རྣམས་ཀུན་གྱི་སངས་རྒྱས་རྣམས། །སྲས་བཅས་འཇིག་རྟེན་རབ་གྲགས་པ། །རྡོ་རྗེ་རིན་ཆེན་རིགས་དང་ནི། །པདྨ་ལས་
ཀྱི་རིགས་དེ་བཞིན། །སྙིང་པོ་ཕྱག་རྒྱ་རིམ་པ་རྣམས། །ལྷ་ཡི་ཚོགས་ནི་ཐམས་ཅད་དག །དེ་དག་བདག་ལ་དགོངས་སུ་གསོལ། །ཆོས་ཀྱི་དབྱིངས་ལ་གནས་པ་རྣམས། །བདག་མིང་ཆེ་གེ་ཞེས་བྱ་བ། །ཆོས་དབྱིངས་བདག་ཉིད་གྲོང་ཁྱེར་ནི། །{𰵪དི་རིང་,དེ་རིང་}དཀྱིལ་འཁོར་
མཆོད་པར་གྱིས། །ཡོ་བྱད་ཅི་འབྱོར་པ་ཡིས་མཆོད། །སེམས་ཅན་རྣམས་ལ་བརྩེ་བ་དང་། །ཁྱེད་རྣམས་ལ་ཡང་མཆོད་པའི་ཕྱིར། །རྗེས་སུ་བརྩེ་བས་ཉེར་དགོངས་ལ། །བྱིན་གྱིས་བརླབས་པ་མཛད་པར་རིགས། །ཨོཾ་སརྦ་ཏ་ཐཱ་ག་ཏ་བོ་དྷི་སཏྭ་པ་རི་ཤུདྡྷ་སྭ་བྷཱ་
བ་ཨཱཏྨ<ན,ནཾ>། ཤུདྡྷི་ཨཾ་ཤུ་པཱུ་ར་ཡ་ཧཱུཾ། ཞེས་བྱ་བ་འདི་ནི་སྤྱན་འདྲེན་པའི་སྔགས་སོ། །མཆོད་ཅིང་བསྙེན་བཀུར་བྱ་བའི་ཕྱིར། །དེ་ནས་བདག་ཉིད་དབུལ་བར་བྱ། །དེ་ལ་སྔགས་ནི། ཨོཾ་སརྦ་ཏ་ཐཱ་ག་ཏ་པཱུ་ཛ་པསྠ་ནཱ་ཡ་ཨཱཏྨ་ནཱཾ་ནིཪྛ་ཏ་ཡཱ་མི། ཨོཾ་སརྦ་ཏ་ཐཱ་ག་ཏ་པྲ་ཏི་གྲི་ཧྞཾ་ཏུ་མཱཾ།
ཨོཾ་སརྦ་ཏ་ཐཱ་ག་ཏ་ཨ་དྷི་ཏིཥྛཾ་ཏུ་མཾ། ཨོཾ་ཨ་མོ་གྷ་སན་ཏིཥྛཾ་ཏུ་ཧཱུཾ། ཞེས་བྱིན་གྱིས་བརླབ་པའི་སྔགས་སོ། །སྔགས་ཀྱི་དོན་ནི་འདི་ལྟ་བུ། །བསྒོམས་ལ་བདག་ཉིད་དེ་མཆོད་དོ། །ཨོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སྭ་བྷཱ་བ་ཨཱཏྨ་ཀོ྅ཧཾ། ཞེས་སོ། །སྡིག་པ་མཐུག་པོའི་བག་གི་ཚོགས། །
དྲིལ་བུའི་སྒྲ་ཡིས་བདུད་ཚོགས་འཇོམས། །སྔགས་ཀྱི་གྲུབ་པ་འཛིན་པ་ནི། །ཕྱག་རྒྱ་དང་པོར་ཆེན་པོའི་ཚིག །ཅེས་གྲུབ་པའི་དཔལ་རྡོ་རྗེ་དྲིལ་བུས་ཀྱང་ནི་མཆོད་པ་ཡིན། ཨོཾ་དཱི་བྱ་ཨ་མོ་གྷ་བི་བུ་ལ་སྠ་ར། མ་དྷུ་ར་ནིར་གྷུ་ཤ་རུ་དྷི་ར་ན་ར་ན་ཧཱུཾ། ཡེ་ཤེས་ལྔ་ཡི་བདག་ཉིད་