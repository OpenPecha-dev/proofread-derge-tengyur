དེ་ལ་{𰵣གོ་རིམས་,གོ་རིམ་}ཇི་བཞིན་དུ། །ཤར་དང་ལྷོ་དང་ནུབ་དང་བྱང་དང་། མེ་དང་བདེན་བྲལ་དང་། རླུང་དང་དབང་ལྡན་གྱི་ཕྱོགས་དང་མཚམས་སུའམ། ཕྱོགས་བཞིའི་རྡོ་རྗེ་འཁོར་ལོས་སྒྱུར་བ་དང་། རིན་ཆེན་འཁོར་ལོས་སྒྱུར་བ་དང་། པདྨའི་འཁོར་
ལོས་སྒྱུར་བ་དང་། ལས་ཀྱི་འཁོར་ལོས་སྒྱུར་བ་དང་། ཕྱག་རྒྱ་ཆེན་པོའི་འཁོར་ལོས་སྒྱུར་བ་དང་། དམ་ཚིག་གི་ཕྱག་རྒྱའི་འཁོར་ལོས་སྒྱུར་བ་དང་། ཆོས་ཀྱི་ཕྱག་རྒྱའི་འཁོར་ལོས་སྒྱུར་བ་དང་། ལས་ཀྱི་ཕྱག་རྒྱའི་འཁོར་ལོས་སྒྱུར་བ་དང་བརྒྱད་དོ། །གཞན་དག་
ནི། གཙུག་ཏོར་ཆེན་པོའི་ཡི་གེ་གཅིག །ཤར་གྱི་འདབ་མར་ཡང་དག་བྲི། །གཙུག་ཏོར་གདུགས་ནི་དཀར་པོ་ཡང་། །ནུབ་ཀྱི་ཕྱོགས་སུ་དགོད་པར་བྱ། །གཟི་བརྗིད་ཕུང་པོ་ལྷོ་ཕྱོགས་སུ། །གཙུག་ཏོར་རྣམ་རྒྱལ་བྱང་ཕྱོགས་སུ། །རྣམ་པར་འཐོར་བ་དབང་ལྡན་
ཕྱོགས། །མེ་ཡི་ཕྱོགས་སུ་གྱེན་འབྱུང་པོ། །གྱེན་འབྱུང་ཆེན་པོ་བདེན་བྲལ་ཕྱོགས། །རྒྱལ་བ་རྣམ་རྒྱལ་ཕྱོགས་སུ་དགོད། །གཡས་ཀྱི་ཕྱག་གིས་འཁོར་ལོ་བསྣམས་ཤིང་དེ་ལས་གཞན། །སྒེག་པ་དང་བཅས་རང་གི་མདུན་ལ་རེག་པར་མཛད། །སེང་གེའི་གདན་ལ་ཉི་
དཀྱིལ་རྡོ་རྗེ་སྐྱིལ་ཀྲུང་ནི། །བཅིངས་བཞུགས་རིན་ཆེན་ཅོད་པན་བཙོ་མ་གསེར་མདོག་འདྲ། །{𰵤གོ་རིམས་,གོ་རིམ་}བཞིན་དུ་འདི་རྣམས་ཀྱི་སྔགས་ནི། ཨོཾ་བྷཱུཾ། ཨོཾ་མཾ་མཾ་མཾ་མཾ་ཧཱུཾ་ནེ། ཨོཾ་ཨུ་ཛུར་ཤེ་སྭ་ཧཱ། ཨོཾ་བི་ཛཱ་ཡ་སྭ་ཧཱ། ཨོཾ་ཀྲི་ཤ་ནེ་ཧཱུཾ་ཕཊ། ཨོཾ་ཛྭ་ལ་ཛྭ་ལ། དིབ་བྱ་དིབ་བྱ།
ཨུ་ག་ཏུཥྞ། དུ་ན་དུ་ན་ཧཱུཾ། ཨོཾ་ཏྲི་བནྡྷ་ཧཱུཾ། ཨོཾ་ཛྭ་ལོ་ཥྞཱི་ཥ་ཛྭ་ལ་ཛྭ་ལ་བནྡྷ་ད་མ་ད་མ། དུ་མ་དུ་མ། ཧ་ན་ཧ་ན་ཧཱུཾ། དེ་ལ་འཁོར་ལོ་དབང་ཕྱུག་སྐུ་ཡིས་ནི། །འཁོར་ལོ་འདི་དག་མཛེས་པར་སྣང་བ་ཡིན། །རང་གདན་མཚོ་སྐྱེས་ཇི་ལྟར་འདབ་མ་ལས། །དེ་ཡི་གེ་སར་དེ་
ཡང་སྣང་བ་ཡིན། །ཧཱུཾ་ཡིག་གཉིས་ཀྱི་དབུས་གནས་པའི། །གཾ་ཡིག་དག་ལས་གླང་པོའི་གདན། །ཧཱུཾ་ལས་བྱུང་བ་སྔོན་པོའི་མདོག །མི་བསྐྱོད་རྡོ་རྗེའི་ཞལ་དག་ནི། །བཞི་དང་ཉིས་འགྱུར་ཕྱག་རྣམས་དང་། །ཁྲོ་དང་སྒེག་པའི་ཉམས་དང་ལྡན། །མཆེ་བ་ཅུང་