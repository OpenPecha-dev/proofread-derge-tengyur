ཐམས་ཅད་འབྱུང་བའི་གནས། །བདེན་བྲལ་རྡོ་རྗེ་ཕྲེང་བ་མ། །མདོག་སེར་རིན་ཆེན་ཕྲེང་བ་བསྣམས། །རླུང་དུ་གླུ་མ་སྐུ་མདོག་དམར། །པི་ཝང་བརྡུང་བའི་མཆོག་ཡིན་ནོ། །དབང་ལྡན་གར་མ་རྡོ་རྗེ་ནི། །རྩེ་གཅིག་བསྣམས་ནས་གར་མཛད་དོ། །
བདུག་པ་མེ་ཏོག་མར་མེ་དྲི། །སྤོས་ཁང་མེ་ཏོག་ཕྲེང་བ་དང་། །མར་མེ་དྲི་ཡི་དུང་ཆོས་བསྣམས། །སྐུ་མདོག་སྒེག་མོ་ལ་སོགས་བཞིན། །དེ་ཡི་ཕྱི་རོལ་དཀྱིལ་འཁོར་དུ། །སེམས་ཅན་ཀུན་དོན་བྱེད་བདག་ཉིད། །དཔག་མེད་གཟི་བརྗིད་རྙེད་དཀའ་བའི། །གང་
འདི་བྱང་ཆུབ་སེམས་དཔའ་རྣམས། །སྐུ་ལུས་མཛེས་ཤིང་ཉེར་ཞི་བ། །ཕྱག་གཉིས་པ་ལ་ཞལ་གཅིག་པ། །པདྨ་ཟླ་བའི་དབུས་སུ་ནི། །སེམས་དཔའི་སྐྱིལ་ཀྲུང་གིས་ལེགས་བཞུགས། །མགོན་པོ་བྱམས་པ་ལ་སོགས་པ། །རིན་ཆེན་ཅོད་པན་སྣང་བར་བསྒོམ། །
དེ་ལ་བྱམས་པ་ཕྱག་གཡས་ཀྱིས། །མཆོད་སྦྱིན་དཔུང་རྒྱན་མཛེས་པ་དང་། །གཉིས་པ་ཕྱག་གཉིས་ཀླུ་ཤིང་ནི། །མཛེས་པ་ཡང་དག་བསྣམས་པ་ཡིན། །འཇམ་དབྱངས་ཕྱག་ན་རལ་གྲི་ནི། །རིན་པོ་ཆེ་ཡིས་མཛེས་པ་བསྣམས། །ཆོས་ཀྱི་སྦྱིན་པ་རྗེས་བྱེད་པའི། །
གཞན་གྱིས་ཤེས་རབ་པུསྟི་བསྣམས། །སྤོས་ཀྱི་གླང་པོ་གསལ་བྱེད་པ། །དྲི་ཡི་དུང་ཆོས་བསྣམས་པ་དང་། །གཡས་པའི་ཕྱག་གིས་མཆོག་སྦྱིན་དང་། །སྤྱི་བོར་འོད་དཔག་མེད་རོལ་ལྡན། །ཡེ་ཤེས་ཏོག་ཅེས་བྱ་བ་ནི། །ཐོད་ཀྱིས་མཚན་པའི་ཅོད་པན་བསྣམས། །
ཟླ་རྒྱས་རྣམ་པར་མཛེས་པ་ཡི། །བཞི་པོ་དྲི་མ་མེད་པ་འདི། །གཏི་མུག་མུན་པ་ལྟ་བུ་ནི། །འཇོམས་པར་བྱེད་པ་ཤར་གྱི་ཡིན། །དཔལ་ལྡན་བཟང་སྐྱོང་ཞེས་བྱ་བ། །སྐུ་མདོག་གསེར་གྱི་མདོག་འདྲའི་འོད། །རིན་ཆེན་འབར་བ་ལྷོ་ཕྱོགས་སུ། །ནོར་བུ་རྒྱལ་མཚན་
ཕྱག་ན་བསྣམས། །ཕྱག་གཡོན་དེ་བཞིན་ནམ་མཁའ་ཡི། །མཛོད་ནི་རྒྱ་ཆེར་སྣང་བའོ། །བློ་གྲོས་རྒྱ་མཚོ་གསེར་གྱི་མདོག །ཕྱག་གཉིས་བསྐལ་པ་བཟང་པོ་ཡི། །དཔག་བསམ་ཤིང་དང་བུམ་པ་བཟང་། །སེམས་ཅན་དོན་མཆོག་འཛིན་པ་ཡིན། །བློ་གྲོས་