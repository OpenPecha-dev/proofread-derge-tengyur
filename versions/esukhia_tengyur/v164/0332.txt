སྟོན་པ་བཅུ་དང་སྨྱན་གནས་ན་འགྲེང་ཞིང་འདུག་པ་དང་གཅེར་བུ་མ་ལ་བྱིན་པ་དང་། ཁྱིམ་གཅིག་ཏུ་ཉལ་བ་དང་། སྐྱེས་པ་མེད་པར་ལྷན་ཅིག་ལམ་དུ་འགྲོགས་པ་དང་། དུས་མ་ཡིན་པར་གྲོང་དུ་འཇུག་པ་དང་། གཉེན་མ་ཡིན་པའི་དགེ་སློང་ལས་གྲོང་བར་དུ་ཟས་ལེན་ཅིང་ཟ་བ་དང་། དགེ་སློང་
མས་ཤོམ་དུ་བཅུག་པ་དང་། ཤིན་ཏུ་བསྡམས་ཏེ་གྲོང་དུ་འགྲོ་ཞེས་པ་ནས། སྟན་ལ་མ་གཉར་བར་འདུག་ཅེས་པ་ལ་སོགས་པ་འདི་དག་བསྡུ་བར་སྟོན་པའོ། །མ་བྱིན་པར་ལེན་པའི་བག་ཏུ་གཏོགས་པ་ནི་མ་བསྟབས་པའི་སྟན་ལ་འདུག་པ་དང་། བྱིན་ནས་ཐུག་ཐུབ་ཏུ་སྤྱོད་པ་དང་། བསྔོ་བ་དང་།
འབྱིན་པ་དང་། སྦེད་པ་དང་། རྐུན་པོ་དང་འགྲོགས་པ་རྣམས་སོ། །མི་གསོད་པའི་བག་ཏུ་གཏོགས་པ་ནི་རྩོད་པའི་དངོས་པོ་མི་གཏོང་བ་དང་། ས་བོན་དང་སྐྱེ་བ་འཇོམས་པ་དང་། འཚེ་བ་དང་། ལུས་ཀྱིས་ཉལ་ཞིང་གནོན་པ་དང་། ཁྲི་རྐང་པ་འབྱུང་བླ་བ་ལ་འདུག་པ་དང་། སྲོག་ཆགས་
དང་བཅས་པའི་ཆུ་སྤྱོད་པ་དང་། གཡུལ་མྱོང་བར་བྱེད་པ་དང་། འཇོག་པ་དང་། གཟས་པ་དང་། ཟན་གཅོད་པ་དང་། བྱོལ་སོང་གསོད་པ་དང་། ཐེ་ཚོམ་སྐུར་བ་དང་། ག་ག་ཚིལ་བྱེད་པ་དང་། བསྡིགས་པ་དང་། རྐོ་བ་རྣམས་སོ། །མི་ལས་བླ་མའི་ཆོས་སྨྲ་བའི་བག་ཏུ་གཏོགས་པ་ནི་སྐུར་
པ་དང་འདོད་པ་ལ་སོགས་པ་འགྲོའོ་ཞེས་ཟེར་ཞིང་གཤེས་པའི་ཁ་བསྡུས་ཤིང་བདག་གིར་བསྔོས་ཞེས་ཟེར་བ་དང་། དཔྱས་དང་གཞོགས་དཔྱས་བྱེད་པ་དང་། དགེ་འདུན་གྱི་དབྱེན་དང་{𰶆བརྫུན་,རྫུན་}ཕལ་དང་བདེན་ཡང་བླ་མའི་ཆོས་སྨྲ་བ་རྣམས་སོ། །དགེ་འདུན་གྱི་དབྱེན་གྱི་བག་ཏུ་གཏོགས་པ་ནི་ཕྲ་མ་དང་དགེ་
འདུན་གྱི་ལས་སྐྱོ་སྔོགས་བྱེད་པ་དང་། དད་པ་ཕུལ་བ་སླར་ལེན་པ་དང་། ལས་བྱེད་པའི་ཚེ་<𰵝པྱོལ་,བྱོལ་>བ་དང་། གནས་ངན་ལེན་བརྗོད་པ་དང་། བསླབ་པ་ཁྱད་དུ་གསོད་པ་དང་། འདུས་ཤིང་ཟ་བ་དང་། སྤངས་པ་སྡུད་པ་རྣམས་སོ། །ངག་དཀའ་བའི་བག་ནི་སློབ་པ་སྟོན་པ་ལ་བརྙས་པ་
དང་མ་གུས་པའོ། །གཞག་པ་ལྟུང་བའི་བག་ནི་ནང་དུ་བཙོས་པ་དང་ནང་དུ་ལུས་པ་དང་། དགེ་སློང་གི་བཙོས་པ་སྤྱོད་པའོ། །མཐའ་མ་ཡིན་པའི་ཕྱུང་ངོ་ཅོག་ནི་དགེ་འདུན་གྱི་ལྷག་མའོ་ཞེས་པ་ནི་མི་ཚངས་པར་སྤྱོད་པའི་ཕས་ཕམ་པར་ཕྱུང་བ་མ་ཡིན་པའི་ཁུ་བ་ཕྱུང་ངོ་ཅོག་དགེ་འདུན་གྱི་ལྷག་མར་སྟོན་པ་