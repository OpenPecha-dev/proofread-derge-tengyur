འོས་བདེ་བར་གཤེགས་པས་རབ་ཏུ་བསྔགས། །གང་ཟག་བརྒྱད་མཆོག་ལེགས་སྤྱོད་ཀྱིས་བརྒྱན་འཕགས་ཚོགས་རྣམས་ལའང་འདུད། །གང་གིས་འདུལ་བ་བསྟན་པ་དང་། །གང་གི་གང་ཞིག་
འདུལ་བ་ཐོབ། །མ་དུལ་སྤངས་ནས་འདུལ་དབང་གྱུར། །འདུལ་བ་ལ་ནི་ཡང་དག་གནས། །ཆོས་དང་འཕགས་པའི་ཚོགས་བཅས་ཀྱི། །སྟོན་པ་དེ་ལ་ཕྱག་འཚལ་ནས། །གདུལ་བྱ་རྣམས་ནི་གདུལ་བའི་ཕྱིར། །
འདུལ་བ་ལས་བརྩམས་ཅུང་ཟད་བརྗོད། །ལེ་ལོ་ཅན་དང་བློ་དམན་དག །གཞུང་{𰵀མངས་,མང་}རྣམས་ཀྱིས་འཇིགས་པ་ནི། །ལེགས་གསུངས་འདུལ་བའི་རྒྱ་མཚོ་ལ། །ཡོན་ཏན་ལྡན་ཡང་འདོད་མི་བྱེད། །དེ་ཕྱིར་དེ་དག་གཞུག་དོན་
དུ། །སྐྱོ་མེད་འགྲོ་བའི་ཆེ་བ་ཡི། །ཚིག་ལེར་བྱས་པའི་ཐེམ་སྐས་ཀྱིས། །རྟག་ཏུ་མུ་སྟེགས་སྟོན་བྱེད་བཞིན། །རབ་བསྔགས་ནོར་གྱིས་ཕུན་ཚོགས་ཤིང་། །ལྷ་ཡི་ཁང་{𰵁བཟངས་,བཟང་}དམ་པར་སྐྱེ། །ཏིང་ངེ་འཛིན་དང་ངེས་
འབྱུང་འཐོབ། །ཚུལ་ཁྲིམས་འདི་ནི་འབྲས་བུ་ཆེ། །དེ་ལ་འདིར་ནི་རྣམ་ཀུན་དུ། །འདུལ་བ་མིན་པས་དག་པ་མེད། །ཇི་ལྟར་ཆུ་མེད་འདག་ཆལ་གྱིས། །མཉེས་ཀྱང་དྲི་མ་མི་འདག་བཞིན། །ཇི་ལྟར་ཟླ་བ་མེད་པ་ཡི། །