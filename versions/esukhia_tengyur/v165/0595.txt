ཐོན་དུ་སུས་ཀྱང་མི་ཐོན་ན་དགེ་སློང་སྨྱོན་པ་ཁ་ཐོན་དུ་ཤེས་པས་བཀླགས་ཀྱང་ཉེས་མེད། གསོལ་བ་དང་ཞིབ་ཏུ་བྱེད་པའི་ནན་ཏན་ནོ། །ཆད་པ་དང་སྤངས་པ་དང་ལྷག་མ་བྱས་པ་ལ་སོགས་པ་ལྟག་ཏུ་དགེ་འདུན་གྱི་ཁ་བསྐང་དུ་མི་ཆུད་པའི་རྣམས་ཀྱི་དགེ་འདུན་གྱི་དབྱེན་བྱེད་པའི་དགེ་འདུན་
མ་ལངས་པའི་ཁར་བསྐང་ཀྱང་དབྱེན་བྱས་པར་མི་འགྱུར་རོ། །ཡན་ལག་མ་ཡིན་པ་ནི་མཚན་མ་ཐ་དད་ནའོ། །དགེ་སློང་གི་དགེ་འདུན་གྱིས་ལས་བྱ་བའི་དགེ་འདུན་གྱི་གྲངས་མ་ཚང་པ་དགེ་སློང་མས་ཁ་བསྐང་དུ་མི་རུང་ངོ་། །དགེ་སློང་མའང་དེ་བཞིན་དུ་དགེ་སློང་གི་དགེ་འདུན་གྱི་དབྱེན་བྱེད་
པ་ལ་གྲངས་མ་ཚང་བའོ། །སྣོད་དགེ་སློང་མས་བྱས་ན་གྲོགས་སུ་མི་ཆུད་དོ། །ཏྲོག་ཏྲོག་པོས་ན་གང་ཡང་མ་ཡིན། ཀུ་རེ་དང་རྩེད་མོས་དགེ་འདུན་གྱི་དབྱེན་བྱས་ན་དབྱེན་དུ་མི་ཆུད་པ་ནི་བདག་གིས་དབྱེན་བྱས་ཀྱང་མི་བྱེད་པར་ཤེས་བཞིན་དུ་བྱས་པ་ལས་སྦོམ་པོ་སྟེ་འོག་ནས་ཀྱང་འཆད།
མི་སྐྱེ་བའི་བསམ་པས་འབྱེད་པ་དང་སྤངས་ན་སྦོམ་པོའོ། །ལྟག་མ་ལྟར་རྩེད་མོ་དང་ཀུ་རེས་དབྱེན་བྱས་ན་དབྱེན་གྱི་སྦོམ་པོའོ། །དགེ་འདུན་འདུས་ཏེ་གང་ཟག་གཅིག་ཆོས་བཞིན་དུ་ཉེས་པ་བྱུང་སྟེ། །སྤངས་པའི་རིགས་པའི་ལས་གང་ཟག་གིས་བསྐྲད་ན་སྦོམ་པོར་འགྱུར་རོ། །ཉེས་བྱས་པ་ནི་
དགེ་འདུན་དུ་མ་གྱུར་ནའོ། །དགེ་འདུན་གྱི་དབྱེན་བྱེད་པ་དགེ་སློང་བརྒྱད་ལས་བཞིར་ཕྱེ་བ་ནི་དབྱེན་དུ་འགྱུར་རོ། །དགེ་སློང་བདུན་བདག་དང་བརྒྱད་འདུག་པ་ལ་ཕྱེ་བ་ནི་གཉིས་ཀར་དགེ་འདུན་དུ་མ་ཚང་བས་ཕྱེ་ཡང་ཉེས་བྱས་སུ་འགྱུར་རོ། །སོ་སོར་གནས་པ་ལས་གཞན་དག་གྲངས་སུ་བསྐང་
པར་མི་རིགས་པས་གྲངས་བསྐང་ན་གསོལ་བའི་བརྗོད་པ་མ་ཡིན་ནོ། །དགེ་སློང་དེ་བ་དཏྟའི་སྡེ་ལྟ་བུ་ལོག་པ་ལ་ཕྱོགས་པས་ལས་བརྒྱ་རྩ་གཅིག་ལྟ་བུ་བསྙེན་པར་རྫོགས་པ་དང་ལྷག་མ་དབྱུང་བ་ལ་སོགས་པ་དགེ་འདུན་གྱི་གྲངས་སུ་མ་ཚང་པ་ལས་ཕམ་པར་འགྱུར་བའམ། མཚམས་མེད་བྱས་
པའམ་སོ་སོར་གནས་པའམ་ཆད་པས་བཅད་པ་ལྟ་བུ་ཉམས་པས་ཁ་མ་བསྐངས་ཀྱང་ལས་སུ་མི་རུང་ངོ་། །རིག་པ་ཡང་བདག་གི་དགེ་འདུན་གྱིས་མྱོང་བ་མ་གྲུབ་པར་ན་ཡང་ངོ་། །དགེ་འདུན་གྱི་ལྷག་མ་དབྱུང་བ་ལྟ་བུ་དགེ་སློང་ཉི་ཤུས་དབྱུང་བའི་རིགས་པ་ལས་ཉི་ཤུས་ཚང་ཡང་ལས་བྱེད་པའི་ཚེ་