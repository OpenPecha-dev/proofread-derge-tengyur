མ་དང་ཚིགས་མ་ཡོད་པ་ཟོས་ན་དེར་ཆུད་དོ། །ཆང་གི་སྦང་མ་དང་མེ་ཏོག་ལ་སོགས་པ་ལས་ཆང་དུ་བྱས་པའི་ཚིགས་མ་ཟོས་ན་ལྟུང་བའོ། །ཕབས་ནི་འདུ་བྱེད་དོ། །ཕབས་ཟོས་ན་ཉེས་བྱས་སོ། །མྱོས་པར་བྱེད་པ་ནི་རྩ་བ་དང་སྡོང་པོ་དང་ལོ་མ་དང་མེ་ཏོག་དང་འབྲས་བུ་རྣམས་སོ། །
མིང་གིས་སྨོས་པ་འདི་རྣམས་ལས་ཆང་དུ་བྱས་ཏེ་འཐུངས་པ་ནི་ལྟུང་བ། འདི་རྣམས་ལས་གག་ཀྱང་རུང་ཆང་དུ་ནི་མ་བྱས་ཀྱི་ཟོས་ན་སྨྱོས་པའམ་མི་དྲན་པར་འགྱུར་བ་ཞིག་ཟོས་ན་ཉེས་བྱས། ཆང་གི་དྲི་དང་རོ་མྱོས་པར་མི་བྱེད་པ་དང་བཏུང་བ་ཡང་ངོ་། །ཁུ་བ་མྱོས་པར་མི་འགྱུར་ལ་ཁ་
དོག་ཀྱང་ཆང་མི་འདྲ་ལ་རོ་ཆང་བྲོ་བ་ཞིག་འཐུངས་ན་ཉེས་བྱས། ཉེས་མེད་པ་ནི་ཁ་དོག་ཙམ་ཆང་འདྲ་བའོ། །མྱོས་པར་ཡང་མི་འགྱུར་ལ་རོ་ཡང་ཆང་མི་བྲོ་ན་ཁ་དོག་ཆང་འདྲ་བ་འཐུངས་ཀྱང་ཉེས་མེད་དོ། །སྦྱོར་བ་བཞིན་དུ་མྱང་བ་དང་ལུས་ལ་ཉུག་པའོ། །ཆང་གིས་ལུས་ལ་
བྱུགས་པ་དང་ཁར་བླུགས་ཏེ་མྱངས་ནས་ལྟོར་མ་མིད་པར་སླར་བོར་བ་ནི་ཉེས་བྱས། ན་བ་ལ་ནི་ལྟུང་བ་མེད་དོ། །ནད་པ་ལ་ནི་ཕན་པའི་ཕྱིར་ཆང་གིས་ལུས་ལ་བྱུགས་སམ་ཁས་མྱངས་ཏེ་ལྟོར་མ་མིད་པ་ནི་ཉེས་མེད་དོ། །ཆང་འཐུངས་པའོ། །ཆང་འཐུང་བའི་ལྟུང་བ་རྫོགས་
སོ།། །།དུས་མ་ཡིན་པར་ལྟུང་བ་ལ་འཆད་དེ། འབྷྲིད། ཕྱི་དྲོ་དུས་མ་ཡིན་པར་ཤེས་བཞིན་ལས་ལྟུང་བར་འགྱུར་ཏེ་ཡན་ལག་གཅིག །དུས་མ་ཡིན་པ་དུས་མ་ཡིན་པར་ཕྱི་དྲོ་གྲོང་དུ་སོང་བ་ལས་ལྟུང་བར་འགྱུར་ཏེ་ཡན་ལག་གཅིག །དགེ་སློང་ཡོད་པ་ལ་མ་བྱས་ནའོ། །དགེ་
སློང་ཡོད་པ་ལ་མ་ཞུས་པར་སོང་བ་ལས་ལྟུང་བར་འགྱུར་ཏེ་ཡན་ལག་གཅིག་གཞན། གྲོང་དུ་འཇུག་ནའོ། །དུས་མ་ཡིན་པར་གྲོང་དུ་ཡང་སོང་བ་ལས་ལྟུང་བར་འགྱུར་ཏེ་ཡན་ལག་གཅིག་གྲོང་དུ། དེ་སྟེ་ངེས་པར་དགོས་པར་འགྲོ་ན་མ་ཡིན་ནོ། །ཆོམ་པོའམ་འཇིགས་པའི་
རྐྱེན་ཅིག་བྱུང་སྟེ་སོང་བ་ནི་ཉེས་པར་མི་འགྱུར་གྱི་འཇིགས་པའི་རྐྱེན་མེད་པར་སོང་བ་ལས་ལྟུང་བར་འགྱུར་ཏེ་ཡན་ལག་གཅིག །གཞན་དུ་འཕོ་ན་ཉེས་བྱས་པའོ། །གྲོང་འདིར་འགྲོའོ་ཞེས་བྱས་པ་ལས་དེ་ཉིད་དུ་སོང་ཡང་རུང་མ་སོང་ཡང་རུང་གྲོང་གཞན་དུ་སོང་ན་ཉེས་བྱས།