ཟོས་སོ་ཞེས་འཕྱ་བའི་ཕྱིར་བཅུ་བཞི་དང་བཅོ་ལྔའི་ཉིན་པར་ཁྱམས་སུ་ཕྱུང་སྟེ་བསྐམ་པ་དང་སྤྲུག་པ་དང་ཐབས་ཀྱིས་ཁྱིམ་པ་ལ་བསྟན། དགེ་སློང་ཁྲི་དང་ཁྲིའུ་བཅང་། དགེ་འདུན་དང་གང་ཟག་གིས་ཁྲི་དང་ཁྲིའུ་བཅངས་ཀྱང་ཉེས་མེད། ཏར་ཏར་བ་མ་རུང་བར་མི་བྱ་བའི་ཕྱིར་རྐང་པའི་
འོག་ཏུ་ཟླུམ་པོར་གཅད་པར་བྱ་བའམ། ཕུབ་མའི་ཐུག་བུའི་སྟེང་དུ་གཞག་གམ་དར་དཀྲི། གཙུག་ལག་ཁང་གི་ས་གཞི་བཟང་པོ་ལ་འགོག་པའི་མི་སྡུག་པར་འགྱུར་བའི་ཕྱིར་ཁྲིའུ་དང་རྐང་བཞི་ལ་སོགས་པ་རྩིབས་མི་རྣོ་བ་དང་ཕུབ་མའི་སྟེང་དུ་གཞག་གམ་ཞབས་ར་དས་དཀྲིས་ལ་ས་མི་སྣད་པར་
བྱ། དགེ་འདུན་མ་ཡིན་པས་ཁྲིའུ་རྐང་པ་བྲིས་པ་བདག་གིར་བྱ་ཞིང་མི་སྤྱད། དགེ་སློང་གསུམ་གསུམ་མན་ཆད་གང་ཟག་ལ་ཡོན་བདག་གིས་ཁྲི་དང་ཁྲིའུ་རྐང་པ་མདའ་ཚོན་གྱིས་བྲིས་པ་ཡོན་དུ་ཕུལ་ན་ལེན་དུ་མི་གནང་ངོ་། །དགེ་འདུན་ནི་དབང་ངོ་། །དགེ་འདུན་ཁྲི་བཟང་པོ་དང་རྒྱབ་རྟེན་དང་
བཅས་པའང་མ་ཡིན་ཁྲི་མཐོན་པོ་དང་ཁྲི་རྒྱབ་རྟེན་རང་འཁྲུགས་སུ་འདུག་པ་བཟང་པོ་གང་ཟག་ལ་ཡོན་བདག་གིས་བྱིན་ན་ལེན་དུ་མི་དབང་ངོ་། །འཆང་ཤ་མེ་མར་གྱི་ཤིང་ཡང་མ་ཡིན་གང་ཟག་གིས་ཁྲི་དང་མེ་མར་གྱི་ཤིང་དང་ལྕགས་ཀ་མང་པོ་མི་བཅང་། ཡལ་ཀ་དུ་མ་པོ་ཞེས་གཞན་ལས་སོ། །གང་
ཟག་གིས་མེ་མར་གྱི་སྣོད་ཡང་འཆང་དུ་མི་གནང་བ་ནི་མ་ཡིན་གྱི་ཁ་ཅིག་པ་བཅང་དུ་དབང་ངོ་། ཆོངས་ཤིག་པར། བར་ཚངས་ཅན་དང་སྔགས་ཁབ་གྲུ་བཞི། དགེ་འདུན་ནམ་གང་ཟག་གི་མལ་སྟན་གྱི་གཞི་དང་སྟན་གོང་བུའི་བར་ཤིང་བལ་གྱིས་བཙངས་པ་བཅངས་ཀྱང་ཉེས་མེད། བཞི་དང་
གཉིས་པ་རིམ་གཉིས་སུ་བྱས་ཏེ་བསྟེན། ལྟག་མའི་སྟན་གྲུ་བཞི་ཞེང་དུ་ཁྲུ་དོར་བྱས་ལ་སྲིད་གཉིས་སུ་བལྟ་བ་གྲུ་བཞིར་འགྱུར་གྱིས་དེ་ལྟར་བྱ། ཤིང་བལ་གྱིས་དགང་། སྟན་གྲུ་བཞིའི་ནང་ཤིང་བལ་གང་ཡང་རུང་བས་དགང་། མལ་སྟན་མ་བརྟགས་པར་ཉལ་བ་མ་ཡིན། ནུབ་མོ་ཉལ་ཀར་
མལ་བྱ་བའི་གཞི་སེམས་ཅན་ཡོད་དམ་མེད་བརྟགས་པ་དང་ཕྱི་རོལ་ཆེ་ཆུང་ལྟ་བུར་ཟར་བ་ལས་ཕྱིར་ལོག་ན་སྟན་གྱི་སྟེང་ཅི་ཡོད་བརྟགས་ལ་ཉལ། དྲན་པ་ཉེ་བར་མ་བཞག་པར་ཡང་མ་ཡིན་ནུབ་མོ་ཉལ་བའི་ཚེ་སེང་གེ་ཉལ་སྟབས་བཞིན་དུ་བྱས་ལ་སང་ཡང་སྔར་ལྡང་ངོ་སྙམ་དུ་བསམས་ཏེ་ཉལ། གཞན་