མ་འབྱུང་ཤིག་ཅེས་ཟེར་བའང་མི་བརྩན་ཏེ་འབྱུང་། ནད་པ་ལ་ཡང་ངོ་། །ནད་པ་ཚུལ་ནས་འབྱུང་བའི་ཚེ་མི་ན་བ་ཞིག་གིས་ཁྱོད་སྐད་ཅིག་ཚུལ་ནས་མ་བྱུང་ཤིག་ཅེས་ཟེར་ན་མི་བསྡད་པར་བྱུང་ཡང་ཉེས་མེད། བས་མི་བླང་། མདོ་གོང་མ་ལྟར་ཚུལ་ནས་འབྱིན་པའི<་ཆེ,ཚེ་>་ནད་པ་དང་ཕོ་ཉ་ལྟ་བུ་ཞིག་ན་
རེ་ཚུལ་ནས་མ་བྱུང་བར་སྡོད་ཅིག་ཅེས་ཟེར་བའི་ཚེ་ཁས་མི་བླང་བར་འབྱུང་ངོ་ཞེས་བྱ། ཚེ་དང་ལྡན་པ་ཁྱོད་སྡོད་ཅིག་ཁྱོད་ནད་པ་སྟེ་སྦྱོར་བ་མི་བཟོད་ཀྱིས་ཞེས་སོ། །དགེ་སློང་ཚུལ་ནས་འབྱུང་བའི་ཚེ་ནད་པ་ཞིག་ན་རེ་ཚུལ་ནས་མ་བྱུང་བར་སྡོད་ཅིག་ཅེས་ཟེར་ཞིང་རྒོལ་ཞིང་འོང་བ་ལ་ཚེ་དང་ལྡན་པ་ཁྱོད་
ནད་པ་ཡིན་ཏེ་དབང་པོ་ཉམས་ཤིང་རྒོལ་ནི་མི་ནུས་ཀྱིས་རེ་ཞིག་སྡོད་ཅིག་ཅེས་བསྒོ་སྟེ་དགེ་འདུན་གྱིས་དགེ་སློང་ཚུལ་ནས་དབྱུང་ངོ་། །ཚེ་དང་ལྡན་པ་ནད་པའི་ཕོ་ཉ་འདི་རྒོལ་མི་རུང་ངོ་ཞེས་སླར་བསྒོ། དགེ་སློང་ཚུལ་ནས་འབྱུང་བའི་ཚེ་ནད་པའི་ཕོ་ཉ་ཞིག་འོངས་ཏེ་རེ་ཞིག་མ་འབྱུང་ཤིག་ཅེས་པ་
ལ་དགེ་འདུན་གྱིས་འདི་སྐད་དུ་བསྒོ། ནད་པ་ཉིད་དབང་པོ་ཉམས་པས་རྒོལ་བ་ལ་སོགས་པའི་ཚིག་མི་བརྩན་གྱི་སྡོད་ཅིག་ཅེས་དེ་ལ་བསྒོ་སྟེ་དགེ་སློང་ཚུལ་ནས་དབྱུང་ངོ་། །བྱས་པའམ་བྱེད་པའི་རང་བཞིན་མ་ཆུད་པར་གླེང་པ་ཡང་ངོ་། །ཚུལ་ཁྲིམས་མི་ཤེས་པའི་དགེ་སློང་ཞིག་གིས་དགེ་
སློང་གཙང་མ་ལ་ཕས་ཕམ་པ་བཞིས་སྐུར་བ་ལྟ་བུ་ནི་མི་བརྩན་གྱི་སྐུར་བ་ནི་གང་སྐུར་པའི་ཉེས་པ་དང་སྦྱར། ལྷག་མ་ཡང་དུས་མ་ཡིན་པར་མི་འཇུག །ལྟུང་བ་སྡེ་ལྔ་ལྟ་བུ་ཞིག་གིས་ཕ་རོལ་ལ་རྒོལ་བའི་ཚེའང་ལས་བྱེད་པ་དང་འབྲེལ་པའི་སྐབས་སུ་མི་བརྒལ་གྱི་དལ་བའི་སྐབས་སུ་བརྒལ།
དྲན་པ་དང་ཤེས་བཞིན་པ་གཞག་པར་མ་ཡིན། ཚུལ་ནས་འབྱུང་བ་དང་ཐོས་པ་དང་མཐོང་བ་ལྟ་བུས་རྒོལ་བའི་ཚེ་བརྒལ་ན་ཉེས་སམ་མ་ཉེས་པ་དང་། བདག་གིས་མཐོང་བ་ལས་ལྷག་པར་བསྐུར་ཏམ་མ་བསྐུར་བར་བསམས་ཏེ་བརྒལ། གཅིག་ཏུ་མ་ཆད་པར་མ་ཡིན། སྟེང་མ་ལྟར་རྒོལ་བའི་
ཚེའང་དགེ་སྦྱོང་དང་ཁྱིམ་པའི་དྲུང་དུ་མི་བརྒལ་གྱི་དབེན་པར་བརྒལ། སྐབས་མ་ཕྱེ་བར་མ་ཡིན། མདོ་གོང་མ་ལྟར་རྒོལ་བའི་ཚེ་སྐབས་མ་ཕྱེ་བར་མི་བརྒལ། བྱུང་ན་དེར་རོ། །ཚུལ་ནས་འབྱུང་བའི་ཚེ་ན་དགེ་སློང་སོ་སོ་ནས་ཐམས་ཅད་ཀྱིས་སྐབས་ཕྱེ་ཟིན་ནས་སྐབས་མ་ཕྱེ་བར་བརྒལ་