དེ་རྣམས་ཀྱི། །རང་རྟེན་ལ་རྟག་གནས་ཕྱིར་རོ། །རང་གི་རྩོམ་བྱེད་བྱེ་བའམ། །ཡང་ན་དེ་ཞིག་པ་ལས་སམ། །ཕྲད་པ་སོགས་ལས་བྱ་བ་ཡང་། །དེ་རྣམས་ཞིག་པ་ཡིན་ཞེ་ན། །དེ་ལྟ་མིན་ཏེ་དེ་རྣམས་ཀྱང་། །རང་རྟེན་ལ་རྟག་འདུར་འདོད་<བའམ,པའམ>། །དེ་རྣམས་རྣམ་པར་འཇིག་འགྱུར་ན། །
འདི་ལ་ངེས་པར་འཇིག་པར་འགྱུར། །འབྲེལ་པ་ཅན་ནི་འཇུག་མིན་ན། །འབྲེལ་པ་ཡོད་པར་བསྒྲུབ་པར་འདོགས། །ཕྲད་པ་མེད་ནའང་སྦྱོར་བ་ནི། །རྣམ་པར་གནས་པ་མ་ཡིན་ཏེ། །དཔེར་ན་སྦྱོར་བ་ཡོད་གྱུར་ན། །ཕྲད་པ་རྣམ་པར་གནས་པ་བཞིན། །དེ་བཞིན་འདུ་བ་ཡོད་པ་ན། །འདུ་
བ་ཅན་རྣམས་གནས་པ་ཡིན། །འབྲེལ་པ་ཅན་གཅིག་ཞིག་ན་ཡང་། །འབྲེལ་པ་ཅན་གཞན་ཡོད་པ་ལས། །འདུ་བ་རྣམ་པར་གནས་ཡིན་གྱི། །སྦྱོར་མིན་ཐ་དད་ཕྱིར་ཞེ་ན། །གལ་ཏེ་དེ་ལྟར་བུམ་པ་སོགས། །འདུ་བ་ཅན་རྣམས་ཞིག་ན་ཡང་། །དེ་རྣམས་གནས་པའི་བདག་ཉིད་གང་། །
དེ་ནི་རྟོག་པ་དེ་དང་ནི། །དེ་ཕྱིར་འབྲེལ་པ་ཅན་གཞན་ལ། །བརྟེན་པས་རྣམ་པར་གནས་པ་འམ། །འོན་ཏེ་ཕྲད་པའམ་བྱེ་བ་ནི། །འདུ་བ་བཞིན་དུ་གཞན་ཉིད་ཡིན། །དེ་ལ་བརྟེན་པའི་མཚན་ཉིད་ཀྱི། །འདུ་བ་ཀུན་དུ་གནས་ཡིན་ན། །སྔ་མ་བཞིན་དུ་བུམ་པ་སོགས། །དེ་རྣམས་
གནས་པ་ཉིད་ཐོབ་འགྱུར། །དེ་རྣམས་དེ་ལྟར་གནས་པ་མིན། །དེ་རྣམས་བརྟེན་པའི་བདག་ཉིད་ཀྱི། །འདུ་བ་ཇི་ལྟར་གནས་པར་འགྱུར། །མིང་ཙམ་ཡིན་ནའང་དེ་བཞིན་ནོ། །དེ་ཕྱིར་སྣང་ལ་ཡོད་ན་འང་། །དེ་རྣམས་གྱེན་ལ་གནས་མིན་ཏེ། །ཕྱིས་བཞིན་འདི་ནི་དེ་རྣམས་ལ། །དེ་བཞིན་
དངོས་སུ་གནས་མ་ཡིན། །འོན་ཏེ་གཞན་ཉིད་ཕྲད་པའམ། །བྱེ་བ་དུ་མ་བཞིན་ཡིན་ན། །འབྲེལ་པ་ཅན་གཞན་ཡོད་པ་ལ། །འདུ་བ་རྣམ་པར་གནས་འགྱུར་ན། །དེ་ལྟར་ཕྲད་པ་ལ་སོགས་བཞིན། །འདི་ནི་མི་འགྱུར་མ་ཡིན་ནམ། །དེ་ལ་སོགས་པ་འདི་ཡོད་པ། །དུ་མའང་འབྲེལ་པ་མེད་པ་
ཡིན། །དེ་ཁོ་ན་ཉིད་བསྡུས་པའི་རབ་ཏུ་བྱེད་པ་ལས་འདུ་བའི་ཚིག་གི་དོན་བརྟག་པ་སྟེ་བཅུ་དགུ་པའོ།། །།གལ་ཏེ་དམ་པའི་དོན་དུ་ན། །བྱེ་བྲག་ཅུང་ཟད་ཡོད་མིན་ན། །དབྱིབས་བཅས་དཀར་གཡོ་ཡོད་བདག་ཉིད། །བ་ལང་འདི་ལ་སོགས་བློས་སྒྲ། །འདི་དག་རྒྱུ་མེད་འདོད་