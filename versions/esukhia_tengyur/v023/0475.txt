དོན་ནི་བཀུག་ནས་སུ། །ཚེས་བཅུའི་རྟོག་པ་འདི་ཡིན་ཏེ། །སྙིང་རྗེ་ཅན་གྱི་མཁས་པས་བྱ། །མ་ཐུལ་བ་ཡི་སློབ་མ་རྣམས། །ནོར་བདག་ཡིན་ཀྱང་སྦྱིན་མི་བྱ། །གྲུབ་ཐོབ་བརྒྱུད་པར་གནས་པ་ཡིས། །དབང་པོ་དུལ་བ་རྣམས་ལ་སྦྱིན། །དེ་མ་ཡིན་ན་གྲུབ་ཐོབ་བརྒྱུད། །སྣོད་
དང་བྱང་ཆུབ་ཉམས་པར་འགྱུར། །དངོས་གྲུབ་རྒྱ་མཚོ་ཁྱད་པར་དུ། །མཆོད་པ་སྦྱིན་སྲེག་ཆོ་ག་ནི། །གཞུང་དེ་བདག་གིས་རྒྱས་པར་བཤད། །དེ་ཕྱིར་མཁས་པས་ཉམས་སུ་ལོང་། །སེམས་ཅན་ཕན་འདོད་བདག་གིས་ནི། །བྱས་པའི་བསོད་ནམས་གང་ཐོབ་དེས། །རྟག་ཏུ་ཉོན་མོངས་བྲལ་བ་ཡི། །
སེམས་ཅན་ཚོགས་རྣམས་ཡིན་པར་གྱུར། །དཔལ་རྡོ་རྗེ་རྣལ་འབྱོར་མའི་འགྲེལ་པ་ཚེས་བཅུའི་མཆོད་པའི་རྟོག་པ། གྲུབ་ཐོབ་ཆེན་པོ་དཱ་རི་ཀ་པས་མཛད་པ་རྫོགས་སོ།། །།རྒྱ་གར་ཤར་ཕྱོགས་ཛ་ག་ཏ་ལའི་པཎྜི་ཏ་དཔལ་མཁས་པ་ཆེན་པོ་དཱ་ན་ཤཱི་ལས་བོད་ཡུལ་གྱི་དབུས་དྲང་སྲོང་སྲིན་པོ་རིར་
ལྷའི་སྐད་ལས་བོད་ཀྱི་སྐད་དུ་འཁྲུལ་བ་མེད་པ་རང་འགྱུར་དུ་མཛད་པ་རྫོགས་སོ།། །།{D1566}དེ་ནས་བྱ་རོག་ལ་སོགས་པའི་གཏོར་མའི་སྔགས་བྲི་བ་ནི། ཨོཾ་ཀླཾ་ཀླཾ་ཀླཾ། དྷརྨྨ་ཏཱ། ཨཱ་ཀཱ། ཤཱ་ཙཱ་རི་ཎཿསིདྡྷི། བཱ་ཡ་ས་ནཿཀཾ་བཱ་ཡ། ཤཾ་པ་ལ། སིདྡྷ། ཀཱ་ཀ་སན། ཏ་ན། པྲ་སུ་ཏ། ཀཱ་ཀ །བ་ལིཾ་
གྲྀཧྞ་ཏ། ཀླཾ་ཀླཾ་ཀླཾ། སྭཱ་ཧཱ།། །།ཨོཾ་ཤླཾ་ཤླཾ་ཤླཾ། ཨ་པྲ་ཏིཥྛ། ཙ་ལཱ། ཙཱི་རི་ཎཱཿཤྱ་མ། ཤ་བ་ལ། སིངྡྷི་ཤུ་ན་ཀཱ། སཾ་ཏཱ། ན་ཛཱ། ཤུ་ན་ཀཱ། བ་ལིཾ། གྲྀཧྞནྟུ། གྲྀཧྞནྟུ། ཤླཾ་ཤླཾ་ཤླཾ་སྭཱ་ཧཱ།། །།ཨོཾ་བྷྲིཾ་བྷྲིཾ། ཤཱུ་ནྱ་ཏཱ། ད་ཤཱ་ཤཱ་ཤཱ་ཙཱ་རི་ཎ། ནི་སཾ་བྷ་ལཱ། བྷཾ་བྷ་ལཱ། སིདྡྷ་བྷཱུ་ཏ།
གོ་ཏ། ཛ་ནི། བྷཱུ་ཏ་ནི། བ་ལཱིཾ། གྲྀཧྞ་ཏུ། གྲྀཧྞ་ཏུ། བྷྲིཾ་བྷྲིཾ་བྷྲིཾ་བྷྲཱུཾ་སྭཱ་ཧཱ།། །།ཨོཾ་ཨོཾ་ཨོཾ་ཧྲོཾ་ཧྲོཾ་ཧྲོཾ་ཕེཊ་ཀཱ་ར། ཕེཊ་ཀ་རི་ཎཿཀུ་ལ་ཕྲ། སུ་ཏཱ། སི་བཱ། ཧི་ལི་ཧི་ལི། བ་ལིཾ། གྲྀཧྞནྟུ། སརྦ་སིདྡྷིཾ་ད་དནྟུ། ད་དནྟུ། ཧྲོཾ་ཧྲོཾ་ཧྲོཾ་སྭཱ་ཧཱ།། །།ཚེས་བཅུར་མེ་ཏོག་རྣམས་ཀྱིས་ནི། །རྡོ་རྗེ་
མཁའ་འགྲོ་མ་ལ་མཆོད། །དར་གྱི་ལག་གདུབ་སྦྱིན་པར་བྱ། །གྲུབ་པའི་རྫས་ཆེན་མར་དང་བཅས། །ཏིལ་ནས་ཀྱིས་ནི་གསང་ས་རུ། །སྦྱིན་སྲེག་བཟླས་པ་དོ་ཤལ་སྦྱིན། །མཁའ་སྡིགས་བྱེད་པའི་ཕྱག་རྒྱ་དང་། །ཕྱག་རྒྱ་ཆེན་པོ་དང་བཅས་པའི། །རི་ཁྲོད་དབང་ཕྱུག་སྙིང་པོས་བསྡུས། །