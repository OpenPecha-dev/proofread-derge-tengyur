{D4454}༄༅། །སྐད་དོད་གཅིག་གིས་དོན་དུ་མར་འཇུག་པའི་མངོན་བརྗོད་ནོར་བུའི་ཕྲེང་བ་བཞུགས་སོ།། །། ༄༅།།སངས་རྒྱས་ལ་ཕྱག་འཚལ་ལོ། །དབྱངས་དང་ཀ་སོགས་རིམ་པ་ལས། །གཏན་ཕབ་ཀ་ལ་སོགས་པའི་མཐའ། །ཡི་གེ་གཉིས་པ་ལ་ཡང་ཡོད། །ངེས་པ་ཀ་སོགས་རིམ་པ་ལས། །
ཀཿནི་ཚངས་པ། རླུང་ཉི་མ། །མེ་དང་། གཤིན་རྗེ་བདག་ཉིད་དང་། །གསལ་བ་དང་ནི་འགྲོ་བ་ལའོ། །ཀཻ་ནི། མགོ་དང་། ཆུ་དང་བདེ། །ཀུའི་སྒྲ། ས་དང་ངན་པ་ལ། །ཨ་ཀ །སྡུག་བསྔལ། སྡིག་པ་ལ། །ཨརྐ། རི་མོ། མཚན་མོ་དང་། །མཚན་མ་དང་ནི་མཚན་ཉིད་དང་། །གར་
ལ་སོགས་དང་ལེའུ་དང་། །ཕང་པ་དང་ནི། གཟུགས་ཅན་ལ། །ཨནྟ་ཀ་ནི། རི་མོ་འཁྲུག །སྔགས་དང་། གནས་དང་། རྒྱན་དག་ལའོ། །ཨརྐ། ཉི་མ། ཨརྐའི་འདབ། །བརྒྱ་བྱིན་ཤེལ་དང་ཟངས་དག་ལ། །ཨེ་ཀ །གཙོ་བོ། གྲོགས་པོ་དང་། །གང་ཞིག་ཅིག་ཤོས་མིན་པ་ལ། །
ཤཾ་ཀ །འདབ་ཆགས་བྱེ་བྲག་དང་། །མཐར་བྱེད། སྒོ་གླེགས་གཉིས་སྐྱེས་ལ། །ཀརྐ་རིན་ཆེན་ཀརྐེ་ཏ། །མེ་དང་། རྟ་དཀར། མེ་ལོང་བུམ། །ཀལྐ་སྡིག་པ། བཤང་བ་དང་། །ཀིཥྚ་སྐྱོན་དང་། ངན་གཡོ་དང་། །དེ་བཞིན་ཏིལ་མར་ཚིགས་མ་དང་། །སྡིག་སེམས་དང་
ནི། བ་ཏུ་རའོ། །ཀཱ་ཀ །བྱ་རོག །གདན་དང་། སྦྲུལ། །མགོ་བོ། བྱད་གདོང་། ངན་པ་དང་། །ང་རྒྱལ་གླིང་དང་། ཤིང་གི་བར། །ཀཱ་ཀཱ། བྱ་རོག་བྱིན་པ་དང་། །བྱ་རོག །གྲལ་དང་། བྱ་རོག་ཤིང་། །ཀཱ་ཀ །མཱ་བྱ། དྲི་མ་འཇོམས། །བྲག་ཅན་ལ་ཡང་བལྟ་བར་བྱ། །
ཀཱ་ཀཾ། བྱ་རོག་ཚོགས་དང་། །གཡོ་བ་འཆིང་བར་བྱེད་པ་ལའང་། །ཀུཥྐུ། མཐོ་དང་ཁྲུ་དང་ནི། །བང་མཛོད་དང་ནི། སྨད་པ་ལ། །ཀོ་ཀ །འཁོར་ལོ་ཅེ་སྤྱང་དང་། །གཙོ་བོ་དང་ནི། འབྲ་གོའི་ཤིང་། །སྦལ་པ་ཁྱབ་འཇུག་རྣམས་ལའོ། །ཙྪ་ཀ །ཁྱེམ་ལ་ཞེན་པ་དང་། །སྣ་ཚོགས་རི་
དྭགས། འདབ་ཆགས་དང་། །གྲོང་ཁྱེར་དང་ནི། འཁྱོག་པོ་ལ། །ཊི་ཀ །རྡོ་བ་འཇོམས་པ་དང་། །རྡོ་ཡི་རྩིག་པ་མངོན་བརྗོད་དང་། །ང་རྒྱལ། བྱེ་བྲག །སྤྲེའུའི་གནས། །བྱིན་པའི་བར་དང་། རལ་གྲིའི་ཤུབས། །ཁྲོ་དང་རྐོ་བར་བྱེད་པ་ལ། །ཏརྐ། སོམ་ཉི་རྣམ་རྟོག་དང་། །སྦྲུལ་