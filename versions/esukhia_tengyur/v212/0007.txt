ནཱ་སྟེ། རབ་ཏུ་རྩོམ་པ་ནས་ཡོངས་སུ་མ་རྫོགས་པའོ། །ད་ལྟར་གྱི་དུས་ལ་བརྟྟ་མཱ་ནཱའི་རྣམ་དབྱེ་འགྱུར་རོ། །སྒྲུབ་པ་དང་། ངེས་པར་བོད་པ་དང་། ཀུན་ཏུ་བོད་པ་དང་། གསོལ་བ་གདབ་པ་དང་། ཡང་དག་པར་དྲི་བ་དང་། དོན་དུ་གཉེར་བ་རྣམས་ལ་སྟེ། གྲུབ་པ་
ལ་སོགས་པ་རྣམས་ལ་སཔྟ་མཱི་དང་། པཉྩ་མཱི་འགྱུར་རོ། །རྗེས་སུ་འདོད་པ་དང་། ནུས་པར་བྱེད་པ་ལ་དང་། སྨོན་པ་ལ་ཡང་སླར་ཡང་པཉྩ་མཱིའོ། །ཁ་སང་བྱུང་བའི་དུས་ནི་ཁ་སང་ངོ་། །ཁ་སང་འདས་པའི་དུས་ལ་ཧྱསྟ་ནིའི་རྣམ་དབྱེ་འགྱུར་རོ། །དེ་རིང་བྱུང་བའི་དུས་ནི་དེ་རིང་སྟེ།
དེ་རིང་འདས་པའི་དུས་ལ་ཨ་དྱཏ་ནིའི་རྣམ་དབྱེ་འགྱུར་རོ། །དབང་པོ་རྣམས་ཀྱི་ཕ་རོལ་ནི་ལྐོག་གྱུར་ཏེ། དབང་པོ་རྣམས་ཀྱི་ཡུལ་མ་ཡིན་པ་ཞེས་པའི་དོན་ཏོ། །ལྐོག་ཏུ་གྱུར་པའི་འདས་པའི་དུས་ལ་པ་རོཀྵཱའི་རྣམ་དབྱེ་འགྱུར་རོ། །ནང་པར་བྱུང་བའི་དུས་ནི་ནང་པར་ཏེ། ནང་པར་ལ་
འབྱུང་བར་འགྱུར་བའི་དུས་ལ་ཤྭཱསྟ་ནཱིའི་རྣམ་དབྱེ་འགྱུར་རོ། །མ་འོངས་པའི་འདོད་པའི་དོན་གྱི་ཐོབ་པས་ཤིས་པར་སྨྲ་བའོ། །སྨོན་པ་དང་ལྡན་པའི་འབྱུང་འགྱུར་གྱི་དུས་ལ་ཨ་ཤཱིས་ཀྱི་རྣམ་དབྱེ་འགྱུར་རོ། །བྷ་བིཥྱ་ཏཱི་ཞེས་པ་འབྱུང་བར་འགྱུར་བའི་དུས་སོ། །འབྱུང་བར་འགྱུར་
བའི་དུས་ལ་བྷ་བི་ཥྱི་ནྟཱིའི་རྣམ་དབྱེ་འགྱུར་རོ། །བྱ་བ་འདས་པ་ནི་བྱ་བ་ཤོར་བ་སྟེ། གང་ཞིག་ལས་བྱ་བ་ཉིས་འགྱུར་ལས་མངོན་པར་ཚར་བ་མིན་པ་ནི། བྱ་བ་ཤོར་བའི་འདས་པའི་དུས་ལ་ཀྲི་ཡཱ་ཏི་པཏྟི་འགྱུར་རོ། །དེ་ལ་བརྟྟ་མཱ་ནཱ་ལ་སོགས་པ་རྣམ་དབྱེ་བཅུ་པོ་རྣམས་ཀྱི་སྔ་མའི་
ཚིག་དགུ་དགུ་པོ་རྣམས་པར་སྨཻའི་ཚིག་མིང་ཅན་རྣམས་སུ་འགྱུར་རོ། །ཏི། ཏས། ཨནྟི། སི་ཐས། ཐ། མི། བས། མས། ཕ་རོལ་གྱི་ཚིག་དགུ་དགུ་རྣམས་ཨཱཏྨ་ནེའི་ཚིག་གི་མིང་ཅན་རྣམས་སུ་འགྱུར་ཏེ། ཏེ། ཨཱ་ཏེ། ཨཏྨེ། སེ། ཨཱ་ཐེ། དྷྭེ། ཨེ། བ་ཧེ། མ་ཧེ། དེ་བཞིན་
དུ་ཐམས་ཅད་དུའོ། །པ་རསྨཻའི་ཚིག་རྣམས་སུ་དང་། ཨཱཏྨ་ནེའི་ཚིག་རྣམས་སུ་ཡང་ཚིག་གསུམ་གསུམ་རྣམ་གྲངས་ཇི་ལྟ་བ་བཞིན། དང་པོ་དང་དབུས་མ་དང་ཕྱི་མའི་མིང་ཅན་རྣམས་སུ་འགྱུར་ཏེ། ཇི་ལྟར། ཏི། ཏས། ཨནྟི་ཞེས་པ་དང་པོའོ། །སི། ཐས། ཐ་ཞེས་པ་དབུས་མའོ། །