ཞགས་པ་དང་ནི་མདའ་གཞུ་ལ། །གོམས་པའི་དངོས་པོ་ལ་ཡང་ངོ་། །ཨཱ་མི་ཥ་ནི་སྐྲ་བརྫེས་དང་། །ཤ་དང་ལོངས་སྤྱོད་འདོད་པ་དང་། །ཨཱ་མི་ཥཾ་ནི་མཛེས་པ་ཡི། །རྣམ་པའི་གཟུགས་སོགས་ཡུལ་ལ་ཡང་། །ཨུ་ཥྞཱི་ཥ་ནི་མགོ་དཀྲིས་དང་། །
ཅོད་པན་མཚན་ཉིད་ཁྱད་པར་ལ། །ཀལྨཥ་ནི་སྲིན་པོ་དང་། །ནག་པོ་སྐྱ་བོ་དག་ལ་ཡང་། །ཀལྤ་ཥཾ་ནི་རྙོག་སྡིག་པ། །ཀིལྤི་ཥཾ་ནི་སྤོང་བྱེད་ནད། །སྒྲུབ་ཏུ་མེད་པའོ་ཀུལྨཱ་ཥཾ། །ཀཱཉྫི་ཀ་དང་ནས་ཅན་ནོ། །གནྜཱུ་ཥ་ནི་ཥ་སྐོང་དང་། །རབ་འབྱམས་དང་ནི་དཀར་མིན་
དང་། །གླང་པོ་དང་ནི་ལག་སོར་ལ། །ཛི་གཱི་ཥ་ནི་རྒྱལ་འདོད་དང་། །ཅུང་ཟད་རྒོད་པ་དག་དང་ནི། །ཕུལ་དུ་བྱུང་དང་མཐའ་ལའོ། །ཏ་རཱི་ཥ་ནི་དབྱིབས་མཛེས་དང་། བྷེ་ལ་ཆུ་གཏེར་མཐའ་ལའོ །ཏཱི་བི་ཥ་ནི་གསེར་དང་སྤྲིན། །ན་གྟུ་ཥ་ནི་རྒྱལ་དབྱེ་
དང་། །སྦྲུལ་གྱི་བྱེ་བྲག་དག་ལའང་། །ནི་ཥ་ཀ །ཀརྵ་པཱ་ཎ། །ནི་ཀ་ཥཱ་ནི་རྒྱ་སྐྱེགས་མ། །ནི་མེ་ཥ་ནི་མིག་འཛུམས་དང་། །དུས་དབྱེ་དང་ནི་མིག་འདྲེས་ལ། །བ་རུ་ཥཾ་ནི་བཀྲ་བ་རྩུབ། །བབ་ཆོལ་རྗོད་པར་བྱེད་པའོ། །པུ་རུ་ཥ་ནི་ཀླུ་ཤིང་དང་། །སྦྲང་རྩི་སྐྱེས་དང་
མཆོག་དག་ལ། །སཽ་རུ་ཥཾ་ནི་གཟི་བརྗིད་དང་། །བསམ་པ་དང་ནི་ལས་ལ་ཡང་། །སྟེང་དང་། རྒྱ་ཆེན་དཔུང་པ་དང་། །ལག་པ་མི་དང་བཏུང་བ་ལ། །པྲ་ཏྱུ་ཥ་ནི་ཉིན་མོའི་སྒོ། །ཐོ་རངས་དང་ནི་ནོར་ལྷའོ། །པྲ་དོ་ཥ་ནི་སྐྱོན་ལྡན་མ། །སྲོད་དང་མཚན་མོའི་སྒོ་
ལའོ། །མ་ཧི་ཥཱི་ནི་ས་སྐྱོང་གི། །བཙུན་མོར་དབང་བསྐུར་བྱིན་ལའོ། །མཱ་རི་ཥཱ་ནི་དྲི་ཞིམ་དང་། །སྨན་དབྱེ་གསལ་བའི་མ་མའོ། །མཱ་རི་ཥ་ནི་སྡོའི་དབྱེ་བ། །གར་མ་དང་ནི་འགྱུར་བྱེད་མའོ། །རོ་ཧི་ཥཾ་ནི་གཙང་བྱེད་ཉ། །རོ་ཧི་ཥ་ནི་རི་དྭགས་དབྱེ། །བི་ཥེ་ཥ་ནི་དབྱེ་བ་
ཙམ། །བི་ཥེ་ཥ་ནི་ཐིག་ལེ་ལ། །བེཤཱེཥ་ནི་མ་འབྱེར་དང་། །ཁ་བྲལ་བ་དང་རིང་དུ་གྱུར། །བྱཱ་ཀརྵ་ནི་སྙིང་པོ་ཅན། །ས་ལ་ཀ་དང་རྒྱན་འགྱེད་འགུགས། །ཤུ་ཤྲུ་ཥ་ནི་ཉན་འདོད་དང་། །བསྙེན་བཀུར་དང་ནི་གཏམ་དག་ལ། །ཤཻ་ལུ་ཥ་ནི་བིལ་བའི་ཤིང་། །ཀུ་ཤཱི་