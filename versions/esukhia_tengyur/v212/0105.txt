ཡང་ན་ཨིཊ་ཨཱ་ག་མའོ། །སྭརྟྟཱ། སྭཱ་རིཏཱ། པྲ་སྭ་ཏཱ། པྲ་ས་བི་ཏཱ། སོ་ཏཱ། ས་བི་ཏཱ། ཨཱ་བ་ཀཱ་ཌྷཱ། ཨ་བ་གཱ་ཧི་ཏཱ། ཏཥྚ། ཏ་ཀྱི་ཏཱ། ཧྭ་ཏཱ། ཏྭ་ཀྵི་ཏཱ། གུ་ཧཱུ། ཀུན་ནས་སྒྲིབ་པ་ལའོ། །ཧའི་ཌྷའོ་ཞེས་པས་ཌྷ་ཉིད་དོ། །དྷ་ཉིད་དོ། །ཊ་སྡེ་ཉིད་དོ། །
ཌྷ་ལ་ཌྷ་དཔྱིའོ། །ནི་སྔོན་དུའོ། །གོ་ཧིའི་ཨུ་པ་དྷཱའི་ཨཱུ་ཊའོ་ཞེས་པས་ཨུ་ཡིག་གི་ཨཱུ་ཡིག་གོ། །ནི་གོ་ཌྷ། ནི་གུ་ཧ་ཏཱི། ར་དྷ་ལ་སོགས་པ་བརྗོད་པར་བྱའོ། །ར་དྷ་ལ་སོགས་པ་རྣམས་ལས་ཀྱང་ངོ་ཞེས་པས་ཡང་ན་ཨིཊ་ཨཱ་ག་མའོ། །ར་དྷ་འཚེ་བ་ལ་ཡང་ངོ་། །རདྡྷཱ།
ར་དྷི་ཏཱ། ཎ་ཤ་མི་མཐོང་བ་ལའོ། །མ་སྫི་ན་ཤ་དག་གི་དྷུ་ཊ་ལའོ་ཞེས་པས་ན་ཡིག་ཨཱ་ག་མའོ། །ནཾཥྚ། ན་ཤི་ཏཱ། ཏྲྀ་པ། ཏྲ་བྟཱ། ཏརྤྟཱ། ཏ་རྦི་ཏཱ། དྲྀ་པ། དྲཔྟཱ། དརྤྟཱ། དརྦི་ཏཱ། དྲུ་ཧ། འཚེ་བ་བྱེད་འདོད་པ་ལའོ། །དྲུ་ཧ་མྲུ་ཧ་སྣུ་ཧ་སྣི་ཧ་རྣམས་ཀྱི་རྣམ་པར་བཤད་པར་
བལྟའོ་ཞེས་པས་ཡང་ན་གྷ་ཉིད་དོ། །དྲོ་གྷ། ཧའི་ཌྷའོ་ཞེས་པས་ཌྷ་ཉིད་དོ། །ཌྷ་ཉིད་དོ། །ཊ་སྡེ་ཉིད་དོ། །ཌྷ་ལ་ཌྷ་དབྱིའོ། །དྲོ་ཌྷཱ། དྲོ་ཧི་ཏཱ། མུ་ཧ། རྣམ་པར་རྨོངས་པ་ལའོ། །མོ་གྡྷ། མོ་ཌྷཱ། མོ་ཧི་ཏཱ། ཥྞ་ཧ། སྐྱུགས་པ་ལའོ། །སྣོ་གྡྷཱ། སྣོ་ཌྷཱ། སྣོ་ཧི་ཏཱ། ཥྞི་ཧ།
དགའ་བ་ལའོ། །སྣ་གྡྷཱ། སྣེ་ཌྷཱ། སྣེ་ཧི་ཏཱ། ཀུ་ཥ། ངེས་པར་འགུགས་པ་ལའོ། །ནི་ས་སྔོན་དུའོ། །ཡང་གི་སྒྲའི་མང་པོའི་དོན་ཉིད་ཀྱི་ཕྱིར་ཥ་ཉིད་དོ། །པ་ཏི་ནི་ཥྐུ་ཥ་དག་མ་ཡིན་པའི་ཞེས་སྤངས་པ་ལས་ནི་ཥྐུ་ཥ་དག་གི་ཡང་ན་ཨིཊ་ཡང་ངོ་ཞེས་པའོ། །ནི་ཥྐོཥྚཱ། ནིཥྐོ་
ཥི་ཏཱ། ཨི་ཥུ། འདོད་པ་ལའོ། །ས་ཧ། བཟོད་པ་ལའོ། །ལུ་བྷ། ཆགས་པ་ལའོ། །ར་ཥ་དང་རི་ཥ། འཚེ་བ་ལའོ། །ཨི་ཥུ་ས་ཧ་ལུ་བྷ་རུ་ཥ་རི་ཥ་རྣམས་ཀྱི་ཏ་ལ་ཡང་ནའོ་ཞེས་པས་ཡང་ན་ཨིཊ་ཨཱ་ག་མའོ། །ཨེཥྚ། ཨི་ཥི་ཏཱ། ས་ཧི་བ་ཧི་དག་གི་ཨཱ་ཡིག་གི་ཨོ་ཏའི་
ཞེས་པས་ཌྷ་དབྱི་བ་དང་ཨོ་ཉིད་ཀྱང་ངོ་། །སོ་དྷཱ། ས་ཧི་ཏཱ། ལོབྡྷཱ། ལོ་བྷི་ཏཱ། རོཥྚཱ། རོ་ཥི་ཏཱ། རེཥྚཱ། རི་ཥི་ཏཱ། ཀྲྀ། ཕཱུ། ནུས་པ་ལའོ། །ཨཱཏྨ་ནེའི་ཚིག་མ་ཡིན་པ་དེའི་གནས་ལ་བྲྀ་ཏ་ལ་སོགས་པའི་སྱ་དང་སན་ལ་ཨི་མ་ཡིན་ནོ། །ཤྭ་སྟ། ནཱི་རྣམས་ཀྱི་ཡང་ཀྲྀ་བི་མ་ཡིན་པ་ཁོ་ན་སྟེ།