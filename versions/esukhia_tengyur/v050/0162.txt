མོ་ཁྱོད་ནི་དབང་དུ་གྱུར། །སྐྱོབ་པ་ཤཱཀྱ་སེང་གེ་ཡིས། །ཇི་ལྟར་བདུད་ཀྱི་སྡེ་བཅོམ་ལྟར། །དེ་བཞིན་བདག་གིས་བདུད་སྡེ་ལས། །རྒྱལ་བར་བྱས་ཏེ་དཀྱིལ་འཁོར་བྲི། །ལག་པ་ས་ལ་བརྡབས་པ་ལས། །དགའ་བའི་མདངས་ལྡན་ལྷ་མོ་ཡང་། །ཁྱོད་ནི་སློབ་དཔོན་མཆོག་ཡིན་གྱི། །
དཀྱིལ་འཁོར་བྲི་བའི་ལས་<𰵙གྱིས་,ཀྱིས་>ཞེས། །ཟེར་ཞིང་ས་ལ་ཐིམ་པར་འགྱུར། །རོ་བསལ་ཉེས་པ་སྤངས་པ་སྟེ། །འཐས་པར་བཅག་ཅིང་རྣམ་ལྔ་དང་། །དབུགས་འབྱུང་གིས་ནི་བྱུག་པར་བྱ། །ཡང་ན་མེ་ཡི་ལས་ཀྱིས་སྦྱང་། །སྟོང་པའི་སྔགས་ཀྱིས་བྱིན་བརླབས་ཏེ། །རིམ་པས་
ལྷ་ཡི་ཁང་པར་བསམ། །མེ་ཏོག་སྟེང་དུ་རྡོ་རྗེ་བཞག །བླ་མས་ཁྲུས་བྱས་རྡོ་རྗེ་འཆང་། །བསྐྱེད་པའི་ཡན་ལག་ཀུན་རྫོགས་པས། །ཤར་བལྟས་དཀྱིལ་འཁོར་སྟེང་འདུག་ལ། །ཚད་མེད་བཞི་ཡིས་གཞན་དོན་བསྒྲུབ། །རྣམ་རྒྱལ་ལ་སོགས་བསྐྱེད་པ་ཡི། །སློབ་མ་གུས་པས་
སྤོས་ཐོགས་ལ། །མཆོད་ལ་ཚིག་འདི་བརྗོད་པར་བྱ། །ཧཱུཾ་བྱམས་པ་ཆེན་པོ་རྡོ་རྗེ་འཛིན། །ཞེ་སྡང་དག་པས་མེ་ལོང་ཡེ་ཤེས་གསལ། །གཏུམ་པོ་གདུག་པ་འདུལ་མཛད་པ། །རྡོ་རྗེ་བསྣམས་ལ་ཕྱག་འཚལ་ལོ། །དེ་བཞིན་གཤེགས་པ་ཀུན་ཞི་བ། །དེ་བཞིན་གཤེགས་པ་
མ་ལུས་གནས། །ཆོས་ཀུན་བདག་དང་བྲལ་བའི་མཆོག །དཀྱིལ་འཁོར་དམ་པ་བཞེངས་སུ་གསོལ། །དེ་བཞིན་ལྷོ་ཕྱོགས་ལ་སོགས་ནས། །ཧཱུཾ་སྙིང་རྗེ་ཆེན་པོ་རྡོ་རྗེ་འཛིན། །ང་རྒྱལ་དག་པ་མཉམ་ཉིད་ཡེ་ཤེས་མཆོག །གཏུམ་པོ་གདུག་པ་འདུལ་མཛད་པ། །རྡོ་རྗེ་
བསྣམས་ལ་ཕྱག་འཚལ་ལོ། །མཚན་རྣམས་ཡོངས་སུ་རྫོགས་པ་ཡི། །མཚན་མིན་ཐམས་ཅད་སྤངས་པ་སྟེ། །ཀུན་དུ་བཟང་པོ་སྐུ་ཡི་མཆོག །དཀྱིལ་འཁོར་དམ་པ་བཞེངས་སུ་གསོལ། །ཧཱུཾ་དགའ་བ་ཆེན་པོ་རྡོ་རྗེ་འཛིན། །འདོད་ཆགས་དག་པ་སོ་སོར་རྟོག །གཏུམ་པོ་
གདུག་པ་ཀུན་འདུལ་བ། །རྡོ་རྗེ་བསྣམས་ལ་ཕྱག་འཚལ་ལོ། །ཞི་བ་མཆོག་གི་ཆོས་ཆེན་པོ། །ཡེ་ཤེས་སྤྱོད་པ་རྣམ་སྤྱོད་པ། །ཀུན་དུ་བཟང་པོ་གསུང་གི་མཆོག །དཀྱིལ་འཁོར་དམ་པ་བཞེངས་སུ་གསོལ། །ཧཱུཾ་བཏང་སྙོམས་ཆེན་པོ་རྡོ་རྗེ་འཛིན། །གཏི་མུག་རྣམ་དག་ནན་