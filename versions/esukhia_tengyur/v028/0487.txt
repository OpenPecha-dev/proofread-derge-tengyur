གྲུབ་པར་འགྱུར་རོ། །དེ་ནས་ཆོ་ག་གཞན་བརྗོད་པ། བོང་བུའི་གདོང་ཅན་བསྒོམ་པར་བྱས་ལ། བོང་བུའི་གདོང་ཅན་ལག་པ་གཉིས་ཀྱིས་བུམ་པ་བཟུང་ལ། འགྲོན་བུའི་བུམ་པའི་གདན་ལ་འདུག་པ། ཤིང་ཀེ་ཏ་ཀའི་མེ་ཏོག་ཀུ་སུ་མས་བརྒྱན་པ། ཟླ་བ་གཅིག་གི་བར་དུ་
ལྷག་མ་བྱིན་པས་འགྲུབ་པར་འགྱུར་རོ། །སྔོན་དུ་བརྗོད་པའི་ཆོ་གས་གྷུ་པ་ཏའི་ཤ་ཟ་བྲི་བར་བྱའོ། །ཡུང་བ་དང་རྡོ་ཞོ་བསྲེས་པས་བྲི་བར་བྱ། སྐྱིལ་ཀྲུང་ཕྱེད་པའི་འདུག་སྟངས་ཀྱིས་གནས་པ། ཕྱག་གཉིས་པ། ཀུན་ནས་དགའ་བའི་རྒྱན་གྱིས་བརྒྱན་པ། གསེར་གྱི་ཁྲི་སྟེགས་ལ་འདུག་
པ། །གཡོན་པ་ན་རིན་པོ་ཆེའི་སྣོད་ཐོགས་པ། གཡས་པ་ན་རིན་པོ་ཆེའི་སྙེ་མ་ཐོགས་པ་བྲིས་ལ་སྔོན་གྱི་ཆོ་ག་བཞིན་དུ་གཏོར་མ་སྦྱིན་པར་བྱའོ། །སེམས་ཅན་ཐམས་ཅད་ཀྱི་དོན་བྱེད་པའི་བསམ་པས་འགྲུབ་པར་འགྱུར་གྱི། རང་གི་དོན་བྱེད་པས་ནི་མ་ཡིན་ནོ། །དེ་ནས་མི་འཕོ་
བའི་རྣལ་འབྱོར་བརྗོད་པར་བྱ་སྟེ། སྟོང་ཕྲག་སུམ་ཅུ་རྩ་གཉིས་པའི་ནག་པོ་ཆེན་པོའི་རྒྱུད་ལས། བཅོམ་ལྡན་འདས་མས་ཞུས་པ། འཇིག་རྟེན་གྱི་ནི་སྟོན་པ་པོ། །སེམས་ཅན་ཀུན་གྱི་དོན་འགའི་ཕྱིར། །ཇི་ལྟར་སེམས་ཅན་ཐམས་ཅད་ལ། །རྒས་དང་འཆི་དང་ནད་སྤངས་པ། །
བཅོམ་ལྡན་འདས་ཀྱིས་བཀའ་སྩལ་གསོལ། །བཟང་མོ་ཁྱོད་ཀྱིས་ཞུས་པའི་དོན། །སེམས་ཅན་ཀུན་གྱི་དོན་གྱི་ཕྱིར། །མི་གཡོ་བ་ཡི་བདེ་བ་བཤད། །གུས་པའི་སེམས་ཀྱིས་མཉན་པར་བྱོས། །གསང་བ་ལས་ཀྱང་གསང་བ་ནི། །བདེ་བ་ཆེན་པོ་བཅིངས་པས་ཐེབས། །གྱེན་དུ་
འགྲོ་དང་གཟུང་བའི་ཐབས། །རླུང་ནི་རབ་ཏུ་བཅིངས་པ་བརྗོད། །བུམ་པའི་ཆུ་ལྟར་རབ་གཡོ་བ། །སེམས་ནི་བརྟན་པར་བྱས་པ་ལས། །དེ་ཚེ་ཁུ་བའང་འཛིན་པར་འགྱུར། །འདི་ནི་ཆོས་ལུགས་ལྔ་ཀ་འདོད། །གསང་བའི་མཛོད་ཀྱི་འོག་གི་སྒོ། །བསྡམས་པས་བདེ་བ་
འཛིན་པར་བྱེད། །དེ་ཚེ་གྱེན་དུ་དངས་པ་ལས། །རླུང་གི་སྟོབས་ཀྱིས་བྱེད་པར་འགྱུར། །ཇི་ལྟར་བུམ་པ་སྟོང་པ་ལྟར། །དེ་བཞིན་སྟོང་པའི་<𰵙རྣམ་,རྣལ་>འབྱོར་བྱ། །ཁུ་བ་བརྟན་པར་གྱུར་པ་ལ། །གྲུབ་མཐའ་ལྔ་ཀ་མཆོག་ཏུ་འདོད། །རྐྱང་མ་རོ་མ་དབུ་མ་ལས། །རླུང་ནི་