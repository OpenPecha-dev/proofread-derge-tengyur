ལ་བྱུགས་པས་མིག་སེར་པོར་སོང་བ་ལ་ཡང་ཕན། བྱེ་མ་ཀ་ར་དང་མཉམ་དུ་བཏང་ན་ཚད་པ་གསར་རྙིང་ཐམས་ཅད་ལ་ཕན། བའི་དར་བས་རྟ་བྱས་ཏེ་འཐུངས་ན་རླུང་རྒྱུ་མཁྲིས་ཀྱི་ནད་ཟུག་བཞིན་དུ་ཆེ་བ་ལ་ཕན། ཧིངྒ་དང་མཉམ་དུ་བཏང་ན་མཁྲིས་སྲིན་སྐྱེ་
ཐུར་གཟུགས་དང་སྲིན་ལེབ་སྲིན་འབུ་ཆུང་ངུ་སོགས་ལེན་ནས་བདེ་བར་འགྱུར་རོ། །སྦྲང་རྩི་ལ་སྦྱར་ནས་བསེ་དུག་གི་རྨ་དང་ཐོར་བ་ལ་བསྐུས་ན་འཕྲལ་དུ་ཕན་པར་འགྱུར་ཞིང་། ལྕེ་དིག་པས་གཏམ་ཡུན་རིང་མི་ཐོན་པ་དང་ཕོ་བ་ཤིང་ཀུན་སྦོས་པ་ལ་ཁོང་དུ་བཏང་བས་ཕན།
ཡུང་བ་དང་མཉམ་དུ་བཏང་ན་སྐྱུག་སྨན་གྱི་མཆོག་ཏུ་འགྱུར། རང་ཆུ་འམ་ར་མའི་ཆུས་རྟ་བྱས་བཏང་ན་མ་འཇུ་བ་ལ་ཕན་ཞིང་སྦྱོངས་ཀྱང་ཕེབས་པར་འགྱུར་རོ། །བྷྲིངྒ་རཱ་ཛའི་ཁུ་བས་རིལ་བུ་བྱས་ལ་བཏང་ན་མིག་སེར་ལ་ཕན། པི་པ་ལའི་པགས་པ་དང་
མཉམ་དུ་ཟོས་ན་མས་རླུང་གྱེན་ལྡོག་དང་རླུང་རྒྱུ་མཁྲིས་ལ་མཆོག་ཏུ་ཕན་ནོ། །ཡང་ར་མའི་ཆུས་རྟ་བྱས་བཏང་ན་སྐྱ་རྦབ་ལ་ཕན། ཨ་དྷཱ་ཛཱ་ཌའི་ཁུ་བས་རིལ་བུ་བྱས་བཏང་ན་དངས་མ་འཛག་པ་ལ་ཕན་ནོ། །ལ་ལ་ཕུད་དང་མཉམ་དུ་བཏུང་ན་རིམས་ནད་ཉི་མ་
རེ་མོས་ཀྱིས་ན་བ་ལ་ཕན་ནོ། །བའི་འོ་མ་དང་མཉམ་དུ་བཏང་ན་སྟོབས་བསྐྱེད་པར་འགྱུར་རོ། །ལྒ་དང་མཉམ་དུ་བཏང་ན་དངས་མ་འཕེལ་བར་འགྱུར་རོ། །ཨ་ཀ་ལ་ཀ་ར་ཕྱེ་མར་བྱས་པ་དང་མཉམ་དུ་བཏང་ན་ཁོང་པའི་སྲིན་འབུ་ཐམས་ཅད་ཕྱིར་འཐོན་ནས་
བདེའོ། །ནིམ་བུའི་ཁུ་བ་དང་མཉམ་དུ་བཏང་ན་འདུས་པའི་ནད་ལ་ཕན་ནོ། །རང་ཆུ་ཁྱོར་གསུམ་གྱིས་འཕུལ་ཏེ་བཏང་བས་ནི་ནཱ་བཱི་ཟེར་བའི་རྐང་ལག་གི་སོར་མོ་དང་སྣ་གང་ལ་ཐེབས་ཀྱང་ཆད་འགོ་བ་ཞིག་ཡོང་བ་དེ་ལ་ཕན། ཡང་ནད་དེ་ལ་སྔགས་བྱེད་ན།
སང་བཅོས་ཁ་བྱེད་རྒྱུའི་དོ་ནུབ་ནད་པའི་ལུས་བཀྲུས་ལ་མལ་བདེ་བར་ཉལ་བཅུག་སང་ཞོགས་སྔགས་མཁན་གྱིས་ཕྱིན་ལ་ནད་པ་ལས་འདོམ་དོ་ཙམ་གྱིས་འགྱངས་བྱས་ལ་བསྡད། རྐང་ལག་གང་ན་བ་དེ་བསྟན་ལ་འོག་གི་སྔགས་འདྲེན་པ་དང་མཉམ་དུ་འབྲས་