འདིའི་བར་ལ་བག་ཐུག་ལས་དངར་སྐྱུར་སོགས་འཛེམ། གཞང་འབྲུམ་གྱི་ནད་དང་མཚན་བར་རྡོལ་པ་ལ། པི་པི་ལའི་པགས་པ་ཞིབ་པར་བཏགས་པ་ཐུར་མགོ་དོ་ཙམ་པའི་ཞོ་ཕུལ་གང་ཙམ་ལ་བཏབ་སྟེ་འཐུངས་པས་མྱུར་དུ་ཕན། ཡང་ན།
ནད་པ་མགོ་ཞབས་བཟློག་སྟེ་རྐང་པ་གདུང་མ་ལྟ་བུར་བཏགས་ལ་བའི་གཅི་བས་རྩ་ལམ་ནན་ཆེར་བཀྲུས། དེ་ནས་མ་ནུ་ཁྲག་ཅན་གྱི་ཁྲག་བཏོན་ལ་བྱུགས། དེ་སྟེང་ཨུ་ད་ཞིབ་པར་བཏགས་པའི་ཕྱེ་མ་ཆུས་སྦྲུས་པའི་པག་གིས་བཀབ། དེའི་ཐོག་ཏུ་སོལ་མེ་ལྟ་བུ་མེ་རྔོག་
ཆུང་ངུ་ཞིག་ཆུ་ཚོད་གཅིག་ཙམ་གྱི་བར་བཞག །དེ་ནས་མེ་བསལ་ལ་དེ་ཤུལ་དུ་སུ་མ་ལ་སྲོ་མ་ཙམ་ཞིག་ཆུ་ཚོད་གཅིག་ཙམ་གྱི་བར་བཞག །དེ་ནས་བག་དང་བཅས་པ་བསལ་བས་འབུ་མང་དུ་ཐོན་འོང་ཞིང་ཕན་ནོ། །ཡང་ན་བུ་རམ་དང་པི་པི་ལིང་ཆ་མཉམ་ལ་པི་པི་ལིང་ཞིབ་
པར་བཏགས་པ་བུ་རམ་གྱིས་རྟ་བྱས་རིལ་བུ་གོ་ཡུ་ཙམ་རེ་ཟོས་ན་ཕན་པར་འགྱུར་ཞིང་འདི་ཁྱད་པར་བྱིས་པ་ཆུང་ངུ་ལ་ཕན་ནོ། །ཡང་ན་ལྕགས་སྣོད་ནང་མར་གསར་པའི་ནང་དུ་ཨ་རུ་ར་སོལ་བར་མ་སོང་ཙམ་བཙོས། དེ་ནས་བཏོན་ཏེ་ཞིབ་པར་བཏགས་པའི་ཕྱེ་མ་སླར་ཡང་
གོང་གི་མར་དེ་ལ་བཏབ་ནས་རིལ་བུ་ཛཱ་ཏི་ཙམ་རེ་ཟོས་པས་ཀྱང་ཕན་པར་འགྱུར་རོ། །ཡང་ན། ཏིལ། བིལ་བ། ཨང་ཌ། གུ་ཌ། ཙི་ཏཱ་རྣམས་ཆ་མཉམ་ལ་ཞིབ་པར་བཏགས། སྦྲང་རྩིས་རྟ་བྱས་ལ་རིལ་བུ་སྐྱུ་རུ་ར་ཙམ་བྱས་ནས་ཟོས་ན་ཡང་ཕན་ནོ། །ཡང་ན། ཧ་ལ་
ད་ཞིབ་པར་བཏགས་པ་དང་ནི། ཧཱུཾ་ཤི་ཁཎྜ་ཆ་བསྙམས་པ་རྩ་ལམ་གྱི་ཁུང་བཏབ་ཁམས་ཀྱིས་བསྡམས་ཏེ་བཞག་པས་ཀྱང་ཕན་ནོ། །ཡང་འཕོངས་ལུགས་གཅི་བའི་མེ་དུ་བ་མེད་པའི་སྟེང་དུ་སྦྲུལ་གྱི་པགས་པ་བརྗེས་པ་བཏབ་པའི་དུ་བ་བདུག་ས་ན་འཕྲལ་དུ་ཕན། ཛཱ་རཱཾ་ཀུ་ཤ་ ཡུང་བ་
སྟེ་རིམས་འཕྲོག་ལྕགས་ཀྱུའི་སྦྱོར་བ་བདུན་པ་ནི། དན་རོག་དུག་བྲལ། དངུལ་ཆུ་དུག་བྲལ། བཙན་དུག །ཕོ་རིས། པི་པི་ལིང། ལྒ། ཚ་ལ་བསྲེགས་པ་རྣམས་ཆ་མཉམ་ཞིབ་པར་བཏགས་ལ་ཐུན་ཚད་སྲན་མ་ཙམ་བུ་རམ་གྱིས་རིལ་བུ་བྱས་ནས་བཏང་ན་གྲང་རླུང་སོགས་