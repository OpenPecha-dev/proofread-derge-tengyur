རེ་ལ་བརྗེ་ཐེངས་རེ་བྱས་པ་ལན་བརྒྱད་ཀྱི་བར་བཙོས། དེ་ནས་ལྕེ་བཏོན། དེ་དང་ཨ་ག་ར། ཁཎྜ་གསུམ་ཆ་མཉམ་ལ་ཞིབ་པར་བཏགས་ཐུན་ཚད་བོད་དང་འདྲ་བ་ཆུ་གྲང་གིས་རྟ་བྱས་ལ་བཏང་ངོ་། །ཡང་ན། ནི་ལ་ཀ་ཝཾ་གིས་བརྡུངས་པའི་
ཁུ་བར་སྐྱུ་རུ་ར་ཞིབ་པར་བཏགས་པ་བཏབ་ནིམྦུའི་ཆུ་ཅུང་ཟད་བླུག་ལྕགས་སྐྱོགས་ཀྱི་ནང་དུ་ཞག་ཨར་སྐྱ་གཅིག་བྱེ་ཀར་བཞག །སྐྲ་དང་སྨ་ར་དཀར་པོར་སོང་བར་ཞག་གསུམ་གྱི་བར། ཉིན་རེ་ལ་འཁྲུ་ཐེངས་རེ་ལ་བྱུགས་ཐེངས་རེ་བྱེད། སླ་དཀར་ནཱ་
གོང་བཞིན་བྱེད། མེ་ལ་ཀ་རཱ་ས། བུད་མེད་ཀྱི་འོ་མ་གསུམ་སྦྱར་ལ་ལྟེ་ས་བྱུགས་པས་ཀྱང་ཕེབས་སོ། །ཡང་ན། སུཾ་ཌ། ཀཱ་ཀ་ཌ་སིངྒི་། ངྷ་བ་རའི་མེ་ཏོག་གསུམ་ཆ་མཉམ་ལ་བུ་རམ་གྱིས་དྲིལ་ལ་བཏང་ཐུན་ཚད་གོང་དང་འདྲའོ། །གཅོད་སྨན་གོང་དང་འདྲ།
བསེ་དུག་གི་སྨན་ལ། པི་ལོ་ཝ། ཨ་ཛ་ཝ་ཎ། བུ་རམ་རྙིང་པ་གསུམ་ཞོ་བཅུ་གཉིས་རེ་ཆ་མཉམ་བཏགས་ལ། དངུལ་ཆུ་སེ་བ་བཞི་བསྲེས་དེ་ལ་རིལ་བུ་དགུ་བཅོས་ལ་ཉི་མ་དགུའི་བར་རེ་རེ་ཁྱུར་མིད་བྱེད། དེའི་བར་པག་དང་ཐུག་པ་ཚྭ་སྡོར་མེད་པ་མ་གཏོགས་གཞན་
མ་ཟ་བཏུང་ཐམས་ཅད་འཛེམ། མ་ནུ་ཟག་ཅན་ལ་ལ་ཕུང་དེས་འཕྲལ་དུ་ཕན་པར་འགྱུར་རོ། །ཡང་ན་ཧ་ར་ཌ། མི་ར་ཙ། ནི་ལ་ཐོ་ཐ་གསུམ་ཆ་མཉམ་ཞིབ་པར་བཏགས་ཏེ་སྨན་ཚགས་ལ་བཙགས་ལ་བ་མར་སར་བར་སྦྱར་ནས་རྨ་གང་འདུག་ལ་བྱུགས་པས་འཕྲལ་དུ་ཕན་པར་
འགྱུར་ཞིང་དེ་ཡང་གདོན། ཆུ་འཚག་པ་སོགས་ནས་འགོས་པ་ཡིན་ན་ཕན་སླའོ། །ཡང་ན། ཨ་རུ་ར་ པཱ་ར། ཕོ་རིས་ བིག་པན་ གནྔྷ་ཀ །གྲོ་ཞིབ་དར་བཙགས། བུ་རམ་རྣམས་ཆ་མཉམ་ལ་ཞིབ་པར་བཏགས། ཨ་དྷ་ཛྷ་ར་ཆུ་རུ་སྦངས་པའི་ཁུ་བས་རྟ་བྱས་ལ་རིལ་བུ་སྐྱུ་རུ་ར་
ཙམ་སྒྲིལ་ལ་རིལ་བུ་རེ་ཁྱུར་མིད་བྱེད་དོ། །ལྡོང་རོས། །ཡང་ན་མ་ན་སི་ལ། བ་བླ་ཧཱ་རི་ཏ་ལ། རུ་རྟ་ཀུ་ཋ། ཡུང་བ་ཧ་ དངུལ་ཆུ་  ལ་ད། མུ་ཟི་སེར་པོ། ཁྱུང་སྡེར་སྨྱུག་པོ་གུ་ཎི་པུཙྪའི་རྩ་བ་རྣམས་ཆ་མཉམ་ཞིབ་པར་བཏགས་ལ་བའི་ཆུས་རྟ་བྱས་ནས་ཁོང་དུ་གཏོང་། སྨན་དེ་རའི་འོ་མ་ལ་