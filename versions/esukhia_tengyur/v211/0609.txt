ནད་ཐམས་ཅད་ལ་ཕན། གླ་སྒང་། ལྒ། ཀུཊ་ཀི། ཏིག་ཏ། འུ་སུའི་འབྲུ་རྣམས་ཆ་མཉམ་གྱི་ཐང་གོང་བཞིན་བཏང་ན་མཁྲིས་པ་ལ་བརྟེན་པའི་ནད་ཐམས་ཅད་ལ་ཕན། འབའ་ཞོ་རྒུན་འབྲུམ་ལི་ཤི །པི་པི་ལིང་། ཨ་ཀ་ར། ལྒ།
ལ་ལ་ཕུད་ཆུང་བ་རྣམས་ཆ་མཉམ། ཙཱི་རཱ་ཡ་ཏ་ཆ་གཉིས་བཅས་ཆུར་རི་ར་ཡ་ར་བཏབ་ལ་སུམ་གཉིས་བསྡུས་པའི་ཐང་ཞག་གསུམ་གྱི་བར་དུ་བཏང་ན་ཚད་པའི་ནད་རིགས་ཀུན་ལ་ཕན་ཞིང་གོས་ཀྱིས་བྱིབས་ལ་རྔུལ་ཀྱང་འདོན་ནོ། །ཤིང་ཀུན་དཀར་ཆ་
གཅིག །ཟི་ར་དཀར་པོ་དང་ལྒ་ཆ་གསུམ་རེ། ཁ་རུ་ཚ་ཆ་གཉིས་རྣམས་ཆུ་ལ་བསྡུས་པའི་ཐང་བཏང་ན་རླུང་དང་ཕོ་བའི་ནད་ལ་ཚ་ལོག་བྱེད་པ་ཟས་མ་འཇུ་བ་རྣམས་ལ་ཕན། རྒྱ་སྐྱེགས། འུ་སུ། ལ་ལ་ཕུད་རྣམས་ཆ་མཉམ་ཆུར་ཞག་གཅིག་སྤངས་པའི་ཐང་
ཀ་རས་རྟ་བྱས་ཐོ་རེངས་བཏང་ན་ལུས་དྲོད་མེ་ལྟར་འབར་བ་ལ་ཕན། འུ་སུ་དང་ཁ་རུ་ཚ་མཉམ་པའི་ཐང་བཏང་ན་རླུང་དང་ཕོ་བའི་ནད་ལ་ཚ་ལོག་བྱེད་པ་ཟས་མ་འཇུ་བ་རྣམས་ལ་ཕན། ཨ་ཀརྐཱ་ར། ལ་ལ་ཕུད། ཀུ་བ། ཁ་རུ་ཚ། ལྒ་རྣམས་ཆ་མཉམ་གྱི་
ཐང་གོང་བཞིན་བསྡུས་ལ་བཏང་ན་བད་ཀན་ལ་བརྟེན་པའི་ནད་ཐམས་ཅད་ལ་ཕན། སླེ་ཏྲེས། གླ་སྒང་། ཨུ་ཏཱི་སའི་རྩ་བ། འུ་སུའི་འབྲུ། ལྒ། ཀུ་བ་རྣམས་ཆ་མཉམ་གྱི་ཐང་གོང་བཞིན་བསྐོལ་ནས་བཏང་ན་འདུས་པའི་ནད་ཐམས་ཅད་ལ་ཕན་
ནོ། །གུར་གུཾ། གླ་རྩི། གི་ཝཾ། ག་པུར། ཤྲཱི་ཁཎྜ་རྣམས་ཆ་མཉམ་ཕྱེ་མར་བཏགས་ལ་ཆུས་ཁུ་བ་བྱས་ཏེ་ལུས་ལ་བསྐུ་མཉེ་བྱས་ན། རླུང་མཁྲིས་བད་ཀན་ལ་བརྟེན་པའི་ཤ་དྲོད་ཆེ་བ་ལུས་རྔུལ་འདར་ཤིང་བ་སྤུ་སྒྲེང་བ། ཤེས་པ་འཁྲུག་ཤིང་འགྲོ་སྡོང་སྣ་
ཚོགས་བྱེད་པ། གདོན་ བྷོ་ གྱིས་ཙནྡ་ཀར་པོ་ཟིན་པ་ལྟ་བུས་མིག་འབུར་ཚུགས་སུ་བལྟ་ཞིང་། མིག་སྔར་སྣ་ཚོགས་མཐོང་བ། ཉིན་གཉིད་མི་ཐུབ་ཅིང་ཤེས་པ་ཟི་བ། གོས་ཡང་ཡང་འབུད་པ་སོགས་ནད་གློ་བུར་བ་ལ་ཕན་ནོ། །སྤྱི་འཇོམས་མུ་ས་ལའི་