རན་པ་གལ་ཆེ། དེ་བ་སིངྔྷི་བངྒ་ཟེར་ཏེ་ཐུན་ཚད་སེ་བ་གསུམ་ནས་བཞིའི་བར་ནད་གཞི་ཆེ་ཆུང་དང་བསྟུན་ནས་གཏོང་། དེ་ཁ་བསྒྱུར་བྱེད་ལུགས་ནི། ག་པུར་ཅུང་ཟད་དང་མཉམ་དུ་ཟོས་ན་ཁའི་དྲི་ངན་པ་སེལ། ཛཱ་ཏི་ཉིས་འགྱུར་བསྲེས་ནས་བཏང་ན་ལུས་ཀྱི་སྟོབས་འཕེལ་བར་
འགྱུར། ཡང་བ་མར་དང་མཉམ་དུ་བཏང་ཀྱང་ནུས་པ་གོང་དང་འདྲ། ཏུལ་པའི་ལོ་མའི་ཐང་ཆུ་དང་བསྲེས་ནས་བཏང་ན་དངས་མ་ཚ་གྲང་གང་གིས་འཛག་པ་ཡང་ཆོད། ཤེལ་དཀར་དང་མཉམ་དུ་བཏང་ཀྱང་ནུས་པ་གོང་དང་འདྲ། བ་མར་སར་པས་རྟ་བྱས་བཏང་ན་མཁྲིས་པ་
ཤ་སེར་དང་གྲང་རླུང་ལ་ཕན། ར་མའི་ཆུས་རྟ་བྱས་བཏང་ན་རླུང་གིས་ལྟོ་བ་སྦོས་པ་སེལ། ཚ་ལ་མེར་བསྲེགས་པའི་ཕྱེ་མ་དང་མཉམ་དུ་བཏང་ན་ཁྲག་སྐྲན་ཐོན་པར་འགྱུར། ཡུང་བ་དང་མཉམ་དུ་བཏང་ན་ཁྲག་མཁྲིས་ཐོན་པར་འགྱུར་ཞིང་གྲང་མཁྲིས་ལ་ཕན།
བྱེ་ཀར་དང་མཉམ་དུ་བཏང་ན་བད་ཀན་སྨུག་པོ་ལ་ཕན། པཱ་ན་དང་མཉམ་དུ་བཏང་ན་དངས་མ་འཕེལ། པི་པི་ལིང་དང་མཉམ་དུ་བཏང་ན་དང་ཁ་འབྱེད། འོ་མས་རྟ་བྱས་བཏང་ཀྱང་གོང་དང་འདྲ། ཨ་རུ་ར་དང་མཉམ་དུ་བཏང་ན་སྟེང་རླུང་དང་དབུགས་ཁ་མི་བདེ་བ་ལ་
ཕན། ས་མུ་དྲ་ཕ་ལ་དང་མཉམ་དུ་བཏང་ན་སྣའི་ནད་ལ་ཕན། ལི་ཤི་དང་མཉམ་དུ་བཏང་ན་ཕོ་ནད་ལ་ཕན། གླ་རྩི་དང་མཉམ་དུ་བཏང་ན་རྡོ་རྗེ་ལས་སུ་རུང་ཞིང་འདོད་པ་སྤྱོད་ནུས་པར་འགྱུར་རོ། །ཡང་ཁང་བྱིལ་གྱི་བྲུན་ཆུར་སྦྱངས་ལ་ལྟེ་བར་བྱུགས་ཏེ་སྨན་
ཟོས་ཀྱང་ནུས་པ་གོང་དང་འདྲ། གོ་ཡུའི་ཕྱེ་མ་དང་མཉམ་དུ་བཏང་ན་མ་འཇུ་བའི་ནད་སེལ། སྒོག་སྐྱ་དང་མཉམ་དུ་བཏང་ན་ཡན་ལག་གུམ་པ་ལ་ཕན། བ་དར་དང་མཉམ་དུ་བཏང་ན་མིག་སེར་ལ་ཕན། སེ་འབྲུའི་ཤིང་གི་ལོ་མ་དང་མཉམ་དུ་
བཏང་ན་སྐྱུག་སྨན་གྱི་མཆོག་ཏུ་འགྱུར་ཏེ་ཟས་སྤྱོད་སྐབས་དང་སྦྱར་རོ། །དནྜའི་རྩ་བ། འུ་སུའི་རྩ་བ། གུ་རུ་ཚི་ སླེ་ཏྲེས། གླ་སྒང་། པུརྣ་ན་བ། ལྒ་རྣམས་ཆ་མཉམ་གྱི་ཐང་ཆུ་སུམ་གཉིས་ལ་བསྡུས་ཏེ་ ཨ་ནཱ་ར་ བཏང་ན་རླུང་ལ་བརྟེན་པའི་