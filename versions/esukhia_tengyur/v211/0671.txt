དཔག་སྟེ་བྱ། ལྕག་སོགས་སྤྱི་དང་འདྲ། ཕྱིའི་བྱུག་སྨན་མ། ཐར་ནུ་ཁཎྜ། ཅུ་གང་། ཤིང་མངར། རྒྱ་གར་སྟོད་ཇ་རྣམས་ཞོ་དོ་རེ། ཤུ་དག །གསེར་མདོག །ཟི་ར་དམར་པོ་རྣམས་ཞོ་གསུམ་རེ། སྨན་ཆེན་ཞོ་གང་། གླ་རྩི་སེ་བ་བརྒྱད།
དུ་བ་རལ་པ་ཞོ་བརྒྱད་རྣམས་ཐོག་མར་སོ་སོར་བཏགས་ལ་བསྲེས་ནས་བཏགས་པའི་ཕྱེ་མ་ལྕགས་སྣོད་དུ་ཆུ་ལ་སྦྱར་ཏེ་གར་སླ་ཞོ་ཙམ་བྱས་བྱུགས་པས་ཕན་ནོ། །ག་པུར། ཟི་ར་དཀར་པོ། །ཕོ་བ་རིས། རྒྱམ་ཚ། སྦྲང་རྣམས་ཆ་རེ། བྱེ་དཀར་ཆ་གཉིས་རྣམས་ཞིབ་པར་
བཏགས་པའི་རིལ་བུ་སྐྱུ་རུ་ར་ཙམ་ཆུ་གྲང་གིས་རྟ་བྱས་བཏང་བས་བད་ཀན་དང་རླུང་། ཚད་པ་རྙིངས་པ་རྣམས་ལ་བརྟེན་པའི་གློ་ལ་ཕན། ག་བུར། ཀུ་ཅི་ལ། མེར་བསྲེགས་ནས་པགས་པ་ཕུད་པ། ས་མུ་དྲ་སོ་ཥ། ཨ་ཕི་མ། ཨ་ཀ་ར་ཀ་ར་རྣམས་ཆ་མཉམ་ཞིབ་
བཏགས་ལུག་གི་རིལ་མ་ཙམ་རེ་ཆུ་གྲང་གིས་ཕུལ་ཏེ་ཉིན་བཅུ་བཞིའི་བར་བསྟེན་ན་དབང་པོ་ལས་སུ་རུང་ཤིང་འདོད་པ་སྤྱོད་ནུས་པར་འགྱུར་རོ། །གི་ཧཾ་དང་འཇམ་འབྲས་ཞོ་རེ། དོམ་མཁྲིས་དང་ནི་ལ་ཐོ་ཐ་ཞོ་ཕྱེད། བ་བླ་སེ་བ་བཅོ་ལྔ་རྣམས་ཞིབ་པར་བཏགས་ཐུན་ཚད་བོད་དང་
འདྲ་བ་ཆུ་གྲང་གིས་ཕུལ་ཏེ་བཏང་ན་སེ་དུག་གསར་རྙིང་ཐམས་ཅད་ལ་ཕན་ནོ། །ཡང་སེ་དུག་གི་རྨ་གསར་རྙིང་གང་ཡིན་ཀྱང་ཆུ་དྲོན་མོས་བཀྲུས་ལ་སྟོད་ཇ་དང་གོ་ཡུ་བསྲེགས་པ་ཞོ་དོ་རེ། ནི་ལ་ཐོ་ཐ་དང་གླ་རྩི་ཞོ་ཕྱེད་རེ་བཅས་ཞིབ་བཏགས་ནད་པའི་མཆིལ་མས་ཁུ་བ་བྱས་བྱ་
རོག་གི་སྒྲོས་རྨ་གར་ཡོད་ལ་བྱུགས་པས་མྱུར་དུ་སོས་པར་འགྱུར་རོ། །འཇམ་འབྲས། ཤིང་ཀུན། ཕོ་རིས་རྣམས་ཞོ་རེ། དན་རོག་ཞོ་ཕྱེད། ཟི་ར་དཀར་པོ་ཞོ་དོ་རྣམས་ཞིབ་པར་བཏགས་པ་ཐུན་ཚད་བོད་དང་འདྲ་བ་ཆུ་སྐོལ་གྱིས་རྟ་བྱས་བཏང་བས་ཕོ་བ་སྦོས་ཁྲོག །དབུགས་
མི་བདེ་བ་རྣམས་ལ་ཕན་ནོ། །རྒྱ་གར་གྱི་ཤ་ཚེ་དཀར་པོ་ལྕགས་སྣོད་དུ་ལེགས་པར་བཞུ་ལ་ལུགས་ཀོང་ལྟ་བུ་སྣོད་མི་འཛག་པ་ཞིག་ཏུ་བླུག །དེ་སྟེང་དངུལ་ཆུ་ཞོ་གང་བླུག །དེ་ཉིད་འདྲེས་ནས་ཁེངས་པ་དང་སླར་བཏེག་པས་ཞོ་གསུམ་འབྱུང་ལ། དེ་རས་རྙིངས་པས་ལན་