སྔགས་འདིས་མངོན་པར་བསྔགས་ཏེ། བ་བླ་དང་། ལྡོང་རོས་དང་། སྤང་སྤོས་དང་། རུ་རྟ་དང་། མུསྟ་ཀ་སྟེ་ཐམས་ཅད་གཅིག་ཏུ་ཆ་མཉམ་པར་བྱས་ནས། ཞིབ་ཏུ་བཏགས་ཏེ་བུད་མེད་ཀྱི་མགོ་ལ་བསྣུན་ན། མངག་གཞུག་ཏུ་འགྱུར་རོ། །ན་མཿ
ཀྲིཥྞ་སརྦ་རཱ་ཡ་མ་ས་ཀཱ་ནཱཾ་ཀུ་ཎྜཾ་བམྡྷཱ་མི་སྭཱ་ཧཱ། ཇི་སྲིད་ཉི་མ་ཤར་གྱི་བར་དུ། ཨོཾ་ར་ཀྵ་ར་ཀྵ་ར་ཀྵ་སྭཱ་ཧཱ། སྔགས་འདིས་ཆུ་ཁྱོར་བ་གང་ལ་ལན་ཉི་ཤུ་རྩ་གཅིག་བཟླས་ཏེ། ཕྱོགས་བཞིར་གཏོར་ན། སྦྲང་བུ་རྣམས་སྐྲོད་པར་བྱེད་དོ། །ཀ་ར་བཱི་ར་དམར་པོའི་རྩ་བ་
ལན་བདུན་བསྔགས་ཏེ་བུད་མེད་ཀྱི་མདུན་དུ་གཏོར་ན་བུད་མེད་དེའི་མོད་ཁོ་ན་ལ་དབང་དུ་འགྱུར་རོ། །བྲ་ཧྨ་དཎཱི་དང་། ཤུ་དག་དང་། ལོ་མ་རྣམས་སྦྲང་དང་ལྷན་ཅིག་བཏགས་ནས་ལིངྒ་ལ་བྱུགས་ནས་འདོད་པ་བྱས་ན་བདག་པོ་གཞན་འདོད་པར་མི་བྱེད་དོ། །
པ་ཙ་ཀའི་མིག་བླངས་ནས་ཛཱ་ཧི་དང་སུནྡྷ་དང་ལྷན་ཅིག་གཅིག་ཏུ་བྱས་ནས་ཕྱེ་མ་དེས་མིག་སྨན་བྱས་ནས། སྐྱེས་བུ་དབང་དུ་འགྱུར་རོ། །བེ་ཙ་ཀའི་སྣུམ་བླངས་ནས་བའི་མར་དང་ལྷན་ཅིག་གཅིག་ཏུ་བྱས་ནས་དུད་པ་དབབ་པར་བྱའོ། །རིས་མིག་སྨན་བྱས་ནས་
འབྱུང་བོ་དང་ཤ་ཟ་རྣམས་ཀྱི་དབུས་སུ་རྩེ་བར་བྱེད་དོ། །བེ་ཙ་ཀའི་སྙིང་བླངས་ནས་ཆང་དང་ལྷན་ཅིག་ལུས་ལ་བྱུགས་ནས་འདོད་པ་སྤྱད་ན་བུད་མེད་ཐམས་ཅད་སྐྱེས་པའི་དབང་དུ་འགྱུར་རོ། ཚངས་པའི་ཤིང་གི་རྩ་བ་ཁར་བཅུག་ན་ཁུ་བ་རེངས་པར་བྱེད་དོ། །
ལྒ་དང་། པི་པི་ལིང་དང་། ན་ལེ་ཤམ་དང་། རྒྱ་སྐྱེགས་དང་། ཟིར་དང་། ཟི་ར་ནག་པོ་དང་། ཤིང་ཀུན་དང་། སྒོག་པ་དང་། ལན་ཚ་དང་། འདབ་མ་དང་། ཀུ་ཊ་རྣམས་ཆང་དང་བཏགས་ཏེ། ཕྲ་ཧཱ་རོ་སྠི་ཏེ་ན། ཨ་ཤེ་ཥཱ་ཛི་རྞཱ་
ཏ་ནྷ་བཱ་ཤྭརྱ་རོ་བྱ༔། ཐམས་ཅད་ཉམས་པར་བྱེད་དོ། །གང་ཞིག་སུ་ཎྛི་བཅུ་གཉིས་འཐུངས། །བད་ཀན་ཚོགས་ནི་འཇོམས་བྱེད་ཅིང་། །རླུང་ཡང་ཉེ་བར་འདྲེན་པར་བྱེད། །ཨ་ཛི་རྞ་ཛིར་ས་རྱ་སུ་པཱི་ཧ་མ་ཥྚོ་ད་ཀ་ནི་སཾ། རང་དགའ་བ། ཨ་ཛ་མོ་ད་ཚ་བ་གསུམ། །