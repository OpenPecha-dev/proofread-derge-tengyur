དཀར་ནག་ཁྲ་གསུམ་གྱི་བཅོས་རྫོགས་སོ།། །།ཙུ་ཀ །སེ་འབྲུའི་སྐོགས། སྤོས་དཀར། ལ་ལ་ཕུད། ཛཱ་ཏི། ཨ་ཕཱི་མ། ལི་ག་དུར་རྣམས་ཆ་མཉམ་ཞིབ་པར་བཏགས་ལ་ཐུན་ཚད་ཐུར་མགོ་དོ་ཙམ་ཆུ་གྲང་གིས་རྟ་
བྱས་བཏང་ན་རྒྱུན་དུ་ཁྲག་འགྲིམས་པ་འཕྲལ་དུ་ཆོད་པར་འགྱུར་རོ། །གླ་སྒང་། སྤོས་དཀར། ཤ་འབྲས་ཀྱི་ ནཱི་ར་ལ་ སྐོགས། ནཱ་ག་གེ་སར་གྱི་ཐང་ཆུ། ས་གནབ་དེ་ མ་ཛུའི་འབྲས་བུ། བིལ་བའི་ནང་གི་འབྲུ། དྷ་ཡའི་མེ་ཏོག །ཛཱ་ཏི། སོ་མ་
ར་ཙ། ཨ་ཕཱི་མ། ལི་ག་དུར། ཀེལ་མེ་ཏོག །ཀ་ཀ་ཎ་སིངྒ་། ལི་ཤི། ལ་ལ་ཕུད་རྣམས་ཆ་མཉམ་ཞིབ་པར་བཏགས་པ་དར་ལ་བཙགས་ཏེ་ཐུར་མགོ་དོ་ཙམ་རེ་བའི་ཞོ་དང་མཉམ་དུ་བཏང་ན་འགྲིམས་བྷིལ་ཀ ནད་ཚ་གྲང་ཡང་འཕྲལ་དུ་ཆོད་དོ། །པི་པི་
ལིང་གི་ཤིང་གི་པགས་པ། པོ་ཥ་རའི་རྩ་བ། དྷ་ཝའི་མེ་ཏོག །མུ་ས་ལི། ཤ་འབྲས་ཀྱི་སྐོགས། ཏྲི་གུ་ཌའི་རྩ་བ། ཟི་ར་དཀར་པོ། རྒྱ་གར་སྟོད་ཇ། ཨ་ཕཱི་མ་རྣམས་ཆ་མཉམ་བཏགས་པ་དར་ལ་བཙགས། ཐུན་ཚད་གོང་འདྲ་སྦྲང་རྩི་དང་མཉམ་དུ་
བཏང་ན་ཁྲག་འགྲིམས་པ་གཅོད་དོ། །ཨ་ཕྲི་མ། ཀེ་ལའི་མེ་ཏོག །ཕོ་རིས། ལ་ལ་ཕུད་རྣམས་ཆ་མཉམ་ཞིབ་པར་བཏགས་ལ་ཆུ་གྲང་གིས་རྟ་བྱས་བཏང་ན་ཡང་ནུས་པ་གོང་དང་འདྲའོ། །དྲག་ཤུལ་ལ་བརྟེན་པའི་ལྟེ་བའི་རྩ་འཕྱུས་པའི་ནད་གང་ཟོས་པ་དང་ཁྲག་རྒྱུན་
པར་འགྲིམས་ཤིང་ནད་ཟུག་ཡོད་སར་འཕར་བ་ཞིག་ཡོད། དེའི་བཅོས་ལ། ས་འབྲས་ཀྱི་ཤིང་གི་པགས་པ། ནཱ་ག་གེ་སར་གྱི་ཐང་ཆུ། ཨ་ཕཱི་མ། ལ་ལ་ཕུད། ལི་ག་དུར། ཕཊ་ཀ་ཌི་རྣམས་ཆ་མཉམ་ཞིབ་པར་བཏགས་ལ་དར་ལ་བཙགས་པ་ཐུར་མགོ་དོ་
ཙམ་སྦྲང་རྩི་དང་མཉམ་དུ་བཏང་ན་མྱུར་དུ་ཕན་ཞིང་གཞན་ཡང་ཁྲག་འགྲིམས་པ་ལ་ཕན་ནོ། །ཡང་གོང་གི་ལྟེ་བ་འཕྱུས་པའི་ནད་དེ་ལ་ནད་པ་རང་གིས་རྒྱབ་ཏུ་ལག་པ་གཡས་ཀྱིས་རྐང་པ་གཡོན་གྱི་མཐེ་བོང་ཟིན། ལག་པ་གཡོན་གྱིས་རྐང་པ་གཡས་ཀྱི་མཐེ་བོང་ཟིན།