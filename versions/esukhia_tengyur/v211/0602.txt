པར་ཁ་བཅད་དེ་མེ་གཏོང་ལུགས་སོགས་གོང་བཞིན་ཉིན་ཞག་ཕྲུགས་གཅིག་གི་བར་བྱས་ཏེ་གྲང་བ་དང་བཏོན་པས་ཀྱང་དུག་བྲལ་ལྷད་མེད་དུ་འབྱུང་། ཞ་ཉེ་དཀར་པོ། ཞ་ཉེ་ནག་པོ། གཤའ་ཚེ་གསུམ་མང་ཉུང་ཇི་ལྟར་བྱེད་ཀྱང་ཆ་བསྙམས་ལ་ཁོག་མའི་
ནང་དུ་བླུག །དེ་ལ་མེ་བཏང་སྟེ་ཞུ་བ་དང་སྣོད་གཞན་ཞིག་ཏུ་བ་མར་སར་པ་བཙགས་ལེགས་པར་བཅད། དེ་ནས་ལྕགས་སྐྱོགས་ཆུང་ངུ་ཞིག་གིས་མར་ རངྐ་ ཉུང་ཟད་རེ་བླུག་ལ་ཉི་ཤུ་ ཁ་སརྦ་ལྷ་ ཏི་ཚ་ཡང་ཟེར། དཀྲུག །མར་བླུག་པའི་དུ་བ་ཡལ་བ་དང་ཡང་
མར་བླུགས་པ་སོགས་ལན་བདུན་གྱི་བར་བྱས། དེ་ནས་བྱཱ་ཊའི་ལོ་མ་དང་དྷུ་ཏི་གཉིས་ཆ་མཉམ་ཞིབ་པར་བཏགས་པའི་ཕྱེ་མ་གཤའ་དཀར་སོགས་མི་མངོན་པར་འདེབས་ཤིང་དཀྲུགས། དེ་ནས་ཁ་བཅད་ལ་ཉི་མའི་བཞི་ཆ་ཙམ་གྱི་བར་ལ་མེ་ཤིན་ཏུ་ཆེ་བ་
བཏང་། དེ་ནས་མེ་ཐག་བཅད་དེ་གྲང་བ་དང་བཏོན་ལ། སེ་བ་བཞི་ནས་ཕྱེད་གསུམ་གྱི་བར་ནད་བབས་ལྕི་ཡང་དང་བསྟུན་ཏེ་བཏང་བས་རླུང་མཁྲིས་བད་ཀན་གསུམ་ཀ་ལ་ཕན་ཞིང་ནཱ་ག་ར་ས་སྟེ་དེ་དང་ཀ་ར་བསྲེས་ནས་ཟོས་ན་དངས་མ་འཛག་པ་ལ་མཆོག་ཏུ་ཕན།
ཨ་རུ་ར་བསྣན་ནས་བཏང་ན་མགོ་བོ་ན་བ་ལ་ཕན་ནོ། །རྫའི་པར་བུའི་ནང་དུ་ཞ་ཉེ་དཀར་པོ་ཉག་གང་བླུག །དེ་ལ་མེ་བཏང་ནས་ཞུ་བ་དང་དངུལ་ཆུ་ཉག་ཕྱེད་བླུགས་ལ་མེ་མཚམས་མ་བཅད་པར་གཏོང་ཞིང་སྐྱ་བས་དཀྲུག་པ་དང་མཉམ་དུ་བ་བླ་བཏགས་
པ་ཉག་ཕྱེད་རིམ་བཞིན་བཏབ་སྟེ་གསུམ་ག་ལེགས་པར་འདྲེས་པ་དང་པར་བུའི་ཁ་བཅད་རླུང་མི་འཆོར་བར་བྱ། དེ་ནས་རས་དང་རྫས་ཁྲག་གང་རིགས་ཀྱིས་བརྫིས་པའི་འཇིམ་པ་བྱུགས་ཤིང་ཡང་རས་དཀྲི་བ་སོགས་རིམ་པ་སུམ་བརྩེགས་སུ་བྱས།
དེ་སྐམས་པ་དང་ཉིན་ཞག་ལྔ་མེ་མཚམས་མ་ཆད་པར་བཏང་། དེ་ནས་གྲང་ཐག་ཆོད་པ་དང་བཏོན། བའི་ཞོ་རས་ལ་བཙགས་ཏེ་ཁུ་བ་ལེགས་པར་བཏོན་པས་བརྫིས་པ་སྲབ་འཐུག་སོར་གང་ཙམ་ཡོད་པའི་སྒོར་མོར་བཏང་ལ་རས་ཀྱིས་བདུན་བརྩེགས་