དབང་དུ་འདུས་ནས་ཅི་ཟེར་ཉན་པར་འགྱུར་རོ། །སྦྲང་བུ་ཟི་མ་ཕོ་མོ་གཉིས་གཟའ་ཉི་མ་ཡོད་པའི་ཉིན་ཟིན་ལ་དུར་ཁྲོད་དུ་ཕོ་མོ་མ་ནོར་བ་མེ་ལ་བསྲེགས་པའི་ཐལ་བ་མ་ནོར་བ་སོ་སོར་ཚགས་བྱས། དེའི་ཕོའི་ཐལ་བ་བུད་མེད་ཀྱིས་སྐྱེས་པ་ལ་བྱིན་ན་སྐྱེས་པ་དབང་དུ་འདུ་ཞིང་། མོའི་ཐལ་བ་སྐྱེས་
པས་བུད་མེད་ལ་བྱིན་ན་བུད་མེད་དེ་དབང་དུ་འགྱུར་ངེས་སོ། །སྔོན་ལ་ཕུར་བ་ཕོ་དང་རྗེས་ལ་ཕུར་བ་མོའོ། །ཨ་ར་ཛ་ར་ཀོ་ནི་ད་བ་རེ། ཨ་ར་ཛ་ར་གོ་ར་པ་ར་བ་ཏི་ནི་ད་བ་རེ། དོ་ཏ་ཨི་ཧ་ནུ་མནྠ་ཀཻ། མེ་རི་བྷ་ཀྟི་གུ་ར་ཀི་སཀྟི། ཕུ་རེ་མནྟྲ་ཨི་ཤྭ་ར་བ་ཙ། ཡ་མས་མགོ་བོ་ཕྱེད་ན་བ་ལ་མ་
ཞིག་མགོ་བོ་ན་བ་ནས་འཛིན་དུ་འཇུག་རང་གིས་སྔགས་འདི་ཚར་བདུན་མ་སོང་བར་གྲི་རྩེས་ས་ལ་རི་མོ་མིག་{𰵬མངས་,མང་}རིས་གང་མང་བྲིས། སྔགས་གྲངས་ཚར་བ་དང་གྲི་རྩེ་རི་མོའི་དཀྱིལ་དུ་བཙུགས་ལ་ནད་གང་ན་འདུག་དྲིས། གཞན་དུ་འཕོས་འདུག་ན་དེ་ནས་
ཟིན་ལ་སྔར་ལྟར་བྱས་པས་ཟུག་གཟེར་འཕྲལ་དུ་ཆག་ནས་ནད་མེད་བདེ་བར་འགྱུར་བ་ནི་མྱོང་གྲུབ་ཟབ་གནད་ཅན་ནོ། །དེ་ལྟར་ཤིན་ཏུ་ཟབ་པའི་མན་ངག་གི་ཚོགས་འདི་རྣམས་ཀྱང་འཕགས་ཡུལ་དབུས་འགྱུར་མ་ཐུ་རའི་རྒྱལ་རིགས་ཀྱི་སྨན་པར་གུ་ནཱ་ཐ་ལོས་
དར་མོ་སྨན་རམས་པས་རྙེད་པའོ།། {D4443}༄། །མིག་འབྱེད་མཐོང་བ་དོན་ལྡན་བཞུགས་སོ། །༄༅༅། །རྒྱ་གར་ཤཱ་ཛང་གི་སྨན་པ་ཡུལ་བ་རི་པུ་ར་ནས་འོངས་པའི་མ་ན་ཧོའི་ལག་ལེན་ཟིན་བྲིས་སུ་དགོད་པ་ནི། དེ་ལ་
སྨན་དཔྱད་ཟས་སྤྱོད་བཞི་ལ། སྔོན་འགྲོ། །དངོས་གཞི། རྗེས། རྟེན་འབྲེལ། སྔགས་རྣམས་སོ། །དང་པོར་དགོངས་མོ་ཉལ་ནས་སང་མིག་མི་འབྱེད་ཀྱི་བར་དུ་ཟས་སྐོམ་གྱི་རིགས་བཀག །སྤྲིན་མེད་ཉི་མ་དྲོ་སར་ནད་པ་དང་སྨན་པ་གཉིས་སྟན་བདེ་བར་
བསྡད། ཡོ་བྱད་ལ། དཀར་ཡོལ་གཙང་མར་ཆུ། མེ་ཧྲག་དུ་བ་མེད། རས་དཀར་དྲི་མེད། སྲིན་བལ། གཙགས་བུ། ཐུར་མ། ཕྱིའི་མིག་སྨན་ཡུང་བ། ནང་གི་མིག་སྨན་ལ་བྱ་ཕུར་ལེབ་འདྲ་བ། ཤིང་སྨན་གཎྜ་པ་ཊ་གསུམ། རྔ་མོང་གི་ཀོ་ལྤགས་ཀྱི་རྔར།