ཙམ་དྲིལ་ནས་སྐུད་པས་བསྡམས་ཏེ་གཅི་བའི་མེའི་དཀྱིལ་དུ་བཅུག་ལ་རས་ཚིག་ཙམ་གྱི་ཚོད་བཞག །དེ་ནས་གྲང་ཐག་ཆོད་པ་དང་བཏོན་ལ་ཕྱེ་མར་ཉེས་པ་དང་ཞོས་ཁུ་བ་བྱས་ནས་བརྫིས་ཏེ་བསྲེག་པ་སོགས་གོང་ལྟར་ལན་ཉི་ཤུའི་བར་བྱས་
པ་ནི་བངྒེ་ཤྭ་ར་ཟེར་ཏེ་སྟོབས་བསྐྱེད་དང་། ནད་ཚ་གྲང་གསར་རྙིང་ཐམས་ཅད་ལ་ཕན་ཞིང་། ནད་གཞི་ཆེ་བ་ལ་གཏོང་ན་ཐུན་ཚད་སྲན་མ་ཙམ་དང་། གཞི་ཆུང་བ་དང་ནད་མེད་ལ་འབྲས་ཉིས་འགྱུར་ཙམ་རེ་གཏོང་ངོ་། །འདིའི་ཕན་ཡོན་བསམ་གྱིས་མི་ཁྱབ་
པོ། །ཟངས་མང་ཉུང་ཅི་འདོད་པ་སྦྲང་གཤོག་ལེགས་པར་བརྡུངས། རྫ་སྣོད་ཀྱི་ནང་དུ་བའི་གཅིན་ལ་ཆུ་ཅུང་ཟད་བསྲེས་པར་ཁ་རི་ལུ་ཎ་དང་མཉམ་དུ་བཏབ་ལ་ཉིན་ཕྱེད་ཀྱི་བར་དུ་མེ་བཏང་ལ་བཙོས། དེ་ནས་བཏོན་ལ་སྣོད་བཀྲུས་པའི་ནང་དུ་སླར་ཡང་
དམྦྷ་ཨཾ་བཾ་ལིའི་འབྲུ་ཆུར་བཏབ་པའི་ནང་དུ་ཉིན་ཕྱེད་འཚེད། དེ་ནས་ཆུ་དེ་ཕོ་ལ་སྣོད་བཀྲུས་ཏེ་སྐྱུ་རུ་ར་ཆུར་བཏབ་པའི་ནང་དུ་ཉིན་ཕྱེད་འཚེད། དེ་ནས་བའི་དར་བར་ཁ་རི་ལུ་ཎ་བཏབ་པའི་ནང་དུ་ཞག་བདུན་གྱི་བར་དུ་འཇོག་ཅིང་འདི་སྐབས་མེ་གཏོང་མི་
དགོས། དེ་ནས་ཟངས་གཤོག་སྟོན་ལ་ལེགས་པར་བཀྲུས་ཏེ་མུ་ཟི་སེར་པོ་དང་ཆ་མཉམ་བཏེག་པ་ཕྱེ་མར་བྱས་ལ་རྫའི་པར་བུའི་ནང་དུ་མུ་ཟི་བཏིང་། དེ་སྟེང་ཟངས་གཤོག་གཅིག་བཞག །ཡང་མུ་ཟི་བཏིང་། དེ་སྟེང་ཟངས་གཤོག་འཇོག་པ་སོགས་ཀྱི་
ཟངས་གཤོག་གྲངས་དུ་ཡོད་པར་བརྩེགས་ལ་ཁ་འགྲིག་པར་བཅད་དེ་རླུང་མི་འཆོར་བར་བྱས། དེ་རས་<གྱིས་,ཀྱིས་>གཏུམས་ཤིང་འཇིམ་པས་འབྱུག་པ་སོགས་སུམ་རིམ་ཙམ་བྱས་ལ་སླར་ཡང་ཕྱི་འཇིམ་པས་ལེགས་པར་གཏུམས་ལ་སྐམ་ཐག་ཆོད་པ་དང་། དེ་
ནས་ས་དོང་བྲུས་པར་གཅི་བའི་མེའི་ནང་དུ་ཉིན་གཅིག་གི་བར་དུ་བསྲེགས། ཐལ་བ་གྲང་ཐག་ཆོད་པ་དང་བཏོན་ལ་རྡོ་གཞོང་གི་ནང་དུ་ཉེས་ནས་ཕྱེ་མར་བྱས་ལ་ཐུན་སྲན་མ་བཞི་ཙམ་གྱི་ཚོད་རེ་བཏང་བས་གྲང་བའི་རིགས་དང་། རླུང་། བད་རླུང་། དང་ཁ་འབྱེད་པ།