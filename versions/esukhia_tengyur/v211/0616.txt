གྲང་བའི་རིགས་ཐམས་ཅད་ལ་ཕན་ཞིང་ཅུང་ཟད་ཐུར་དུའང་འཁྲུའོ། །བཙན་དུག་ཕྱུང་ལ་མུ་ཟི་བསྣན་ཏེ་ཐུན་ཚད་སྲན་མ་ཉིས་འགྱུར་ཙམ་བྱེ་དཀར་གྱིས་རིལ་ལུ་བྱས་བཏང་ན་ཁྲག་ཚད། མཁྲིས་ཚད། རླུང་ཚད། བད་ཀན་གྱི་ཚད་པ་སོགས་ཚད་པ་གསར་རྙིང་ཐམས་ཅད་ལ་
ཕན་ནོ། །དན་རོག་དུག་བྲལ། །དངུལ་ཆུ་བཏུལ་མ། མུ་ཟི་སེར་པོ། ཚ་ལ་བསྲེགས་པའི་ཐལ་བ། མཚལ་རྣམས་ཆ་མཉམ་བཏགས་པ་ནིམྦུའི་ཁུ་བས་རིལ་བུ་སྨ་རུ་མགོ་ནག་ཙམ་སྒྲིལ་ལ་བཏང་ན་རླུང་མཁྲིས་བད་ཀན་སོགས་ནད་ཀྱི་རིགས་གསར་རྙིང་གང་ལ་ཡང་ཕན་
ནོ༑ །དན་རོག་དུག་བྲལ། དངུལ་ཆུ་བཏུལ་མ། མུ་ཟི་སེར་པོ། མཚལ། བ་རུ་ར། ཨ་རུ་ར་རྣམས་ཆ་མཉམ་བཏགས་པ་བྱེ་དཀར་གྱིས་རྟ་བྱས་ནས་རིལ་བུ་སྨ་རུ་མགོ་ནག་ཙམ་དྲིལ་ལ་བཏང་ན་ཚད་པ་གསར་རྙིང་པ་དང་མཁྲིས་པ་དང་ཚ་བའི་རིགས་ལ་ཕན། དན་
རོག་དུག་བྲལ། དངུལ་ཆུ་བཏུལ་མ། མུ་ཟི་སེར་པོ། །མཚལ། ཟངས་ཕྱེ་བཏུལ་ ལིང་ང་ མ། ཙི་ཏཱ། པི་པི་ལིང་། ཨ་རུ་ར། བ་རུ་ར། སྐྱུ་རུ་ར་རྣམས་ཆ་མཉམ་ཞིབ་པར་བཏགས་ལ། བྷྲིངྒ་རཱ་ཛའི་ཆུས་སྦྲུས་ལ་སྐམ་ཐག་ཆོད་པ་དང་ཕྱེ་མ་ཐུར་མགོ་རེ་ཙམ་བཏང་
བས་རིམས་ཚད་ཀྱི་རིགས་མཐའ་དག་ལ་ཕན་ནོ། །དན་རོག་དུག་བྲལ། དངུལ་ཆུ་བཏུལ་མ། མུ་ཟི་སེར་པོ། ཕོ་རིས། པི་པི་ལིང་། ཚ་ ཨ་མ་ལ་ ལ་རྣམས་ཆ་མཉམ་ཞིབ་པར་བཏགས་ལ་བྱེ་དཀར་དང་མཉམ་དུ་བ་མར་གསར་པས་སྒིལ་ལ་བཏང་ན་ཁྲག་ཚད།
མཁྲིས་ཚད། རླུང་ཚད། བད་ཀན་གྱི་ཚད་པ། རྒྱུ་ཚད། ཆམ་ཚད། འཁྲུགས་ཚད། རིམས་ཚད་དེ་ཚད་པ་བརྒྱད་ལ་མཆོག་ཏུ་ཕན་ནོ། །དན་རོག་དུག་བྲལ་དང་དཎྜ་སེ་བ་བཅུ་གཉིས། ཕོ་རིས། ཚལ་བསྲེགས་པའི་ཐལ་བ། པི་པི་ལིང་གསུམ་སེ་བ་བཞི་རེ་
རྣམས་ཞིབ་པར་བཏགས། བྷྲིངྒ་རཱ་ཛའི་ཁུ་བས་སྦྲུས་ལ་རིལ་བུ་སྨ་རུ་མགོ་ནག་ཙམ་བྱས་པ་ཐུན་ཚད་རིལ་བུ་གསུམ་རེ་བཏང་བས་རིམས་ཚད་ཀྱི་རིགས་མཐའ་དག་ལ་ཕན་ནོ། །དེས་རིམས་འཕྲོག་ལྕགས་ཀྱུའི་སྦྱོར་བ་བདུན་པ་རྫོགས་སོ།། །།གོ་ཡུ། སུ་པ་རི་ མུ་