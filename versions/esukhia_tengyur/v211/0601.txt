ཤེལ་གྱི་དམ་པེ་རས་ཀྱིས་དྲིལ་ལ་འཇིམ་པ་བྱུགས། དེ་སྐམས་པ་དང་ཡང་རས་དང་འཇིམ་པ་རིམ་པ་བདུན་གྱི་བར་དྲིལ་བའི་ནང་དུ་གསུམ་གཉིས་ཙམ་གང་བ་བླུག །ལྕགས་ཀྱི་སྐྱ་བ་དམ་པེར་བཅུག །རྫའི་ཁོག་མ་གཏིང་དུ་བྱེ་མ་
སོར་གསུམ་ཙམ་གཏིང་བའི་སྟེང་དུ་བཞག་སྟེ་ཁ་འཚམས་པར་བྱེ་མས་སྟེམས། དམ་པེའི་ནང་དུ་ཞ་ཉེ་ཞོ་ཕྱེད་དོ་བླུག་སྟེ། ལྕགས་མདས་དལ་བུས་དཀྲུགས་པ་དང་ཉི་ཤར་ནས་ཉི་མ་རྒས་ཙམ་གྱི་བར་མེ་གཏོང་། དེ་ནས་ལྕགས་མདའ་བཏོན་ལ་ཁ་
རྒྱ་ཚ་བཏགས་པའི་ཆུས་བརྫིས་པའི་འདམ་གྱིས་བཅད། དེ་སྟེང་བྱེ་མ་བཀབ་སྟེ་ཁེབས་རྒྱབ་ལ་ཉིན་ཞག་ཕྲུག་གཅིག་གི་པར་མེ་ཤིན་ཏུ་ཚ་བ་མཚམས་མ་ཆད་པར་བཏང་། དེ་ནས་བྱེ་མ་གྲང་ཐག་མ་ཆོད་རིང་ཐོ་མ་བཏང་བར་བཞག །གྲང་ངེས་པ་
དང་བཏོན་ལ་དལ་བུས་དམ་པེ་བཅག་ལ་ཕྱུང་བས་དངུལ་ཆུ་དུག་བྲལ་ལྷད་མེད་དུ་ཡོད་དོ། ༈ །ཡང་ལུགས་གཅིག་ལ། དངུལ་ཆུ་ཞོ་དོ། །མུ་ཟི་སེར་པོ་ཞོ་དོ། །ཤིང་ཨ་དྷ་ཛ་རི་གསུམ། ན་ཀཱ་ཙ་ལི་ཚོམ་པ་རེ། ཏུ་ལ་པའི་ཁུ་བ་རྣམས་སྒང་
ལྐོགས་ནང་དུ་བླུགས། འཇིམ་པ་སྤྱིན་པོས་ཁ་ལེགས་པར་བཅད། དེ་ནས་རས་བདུན་བརྩེགས་པར་འཇིམ་པ་དང་བཅས་གྲིལ་ལུགས་གོང་ལྟར་བྱས་ལ་ཁོག་མའི་ནང་དུ་བྱེ་མ་བླུགས་ནས་བྱེ་མ་དང་བཅས་མེ་གཏོང་ལུགས་གོང་འདྲའི་ཉིན་ཞག་ཕྱེད་
བར་བཏང་ལ་གྲང་བ་དང་བཏོན་ཏེ་སྒོ་ང་དལ་བུས་བཅགས་པས་དངུལ་ཆུ་དུག་བྲལ་ལྷད་མེད་དུ་འབྱུང་ངོ་། །ཡང་ལུགས་གཅིག་ལ་དངུལ་ཆུ་ཞོ་བདུན་དང་པི་པི་ལའི་ཤུན་པ་ཉག་གང་བཅས་རྡོ་གཞོང་དུ་ཉིན་བདུན་གྱི་བར་དུ་ཉེད། བྷཾ་ག་རེའི་ཐང་ཆུ་
བླུག་ལ་སླར་ཡང་ཉིན་བདུན་ཉེད། དེ་ནས་རྫ་སའི་བར་དུ་སྐམ་ཐག་ལེགས་པར་ཆོད་པའི་ནང་དུ་ལི་ཤི་ཞོ་དོ་དང་བཅས་བླུག་ལ་ཁ་ལེགས་པར་བཅད་བར་དུ་ པི་པི་ལིང་འཇིམ་པ་བླུག་པའི་རས་རིམ་པ་གསུམ་གྱིས་དྲིལ། ཁོག་མ་བྱེ་མས་བརྒྱངས་