རྙིང་གང་དང་གང་ལ་ཡང་འདིས་མི་ཕན་པ་མེད་པས་སྨན་ཐམས་ཅད་ཀྱི་རྒྱལ་པོ་ལྟ་བུའོ། །ཞ་ཉེ་ནག་པོ་ཉག་ཕྱེད་ལྕགས་སྣོད་ཀྱི་ནང་དུ་བཞུ། ས་སེར་ཞིབ་པར་བཏགས་པའི་ནང་དུ་བླུག །ཡང་བཏོན་ལ་བཞུ་བ་སོགས་ལན་ཉེར་གཅིག་གི་བར་བྱེད། ལྡོང་
རོས་དང་ཚ་ལ་ཉག་རེ་བསྲེས་ལ་ཞིབ་པར་བཏགས། རྫ་སྣོད་དུ་ཞ་ཉེ་བླུག་ལ་མེ་བཏང་སྟེ་ཞུ་བ་དང་གོང་གི་ཚ་ལ་ལྡོང་རོས་བསྲེས་པའི་ཕྱེ་མ་ཅུང་ཟད་རེ་འདེབས་པ་དང་མཉམ་དུ་སྐྱ་བས་དཀྲུགས། ལེགས་པར་འདྲེས་ནས་ཐལ་བར་སོང་བ་དང་ཤིང་གི་ཝ་ནམ་སི་ལ
ཀྲ་རའི་ཁུ་ སོ་ཧཱ་ག་ བ་བླུག་སྟེ་སྐྱ་བས་དཀྲུག་ཅིང་ཉིན་ཕྱེད་ཀྱི་བར་མེ་བཏང་། ཐལ་བར་སོང་བ་དང་ཁ་ལེགས་པར་བཅད་ལ་ཉིན་མཚན་ལྔ་དང་ཉི་མའི་བཞི་ཆ་གཅིག་གི་བར་མེ་བཏང་། དེ་ནས་གྲང་བ་དང་བཏོན་ལ་ཐུན་ཚད་སྲན་མ་ཉིས་འགྱུར་ཙམ་སྦྲང་རྩི་དང་མཉམ་དུ་བཏང་ན་
རླུང་གི་ནད་གསར་རྙིང་ཐམས་ཅད་ལ་ཕན། ཀ་ར་དང་མཉམ་དུ་བཏང་ན་ཁྲག་གི་རིགས་ལ་ཕན། ལྒ་དང་མཉམ་དུ་བཏང་ན་བད་ཀན་གྱི་རིགས་དང་མ་འཇུ་བ་སོགས་ཕོ་བའི་ནད་ལ་ཕན། ཨ་རུ་རའི་ཕྱེ་མ་དང་མཉམ་དུ་བཏང་ན་མཁྲིས་པའི་རིགས་ལ་ཕན།པི་པི་ལིང་དང་
མཉམ་དུ་བཏང་ན་དང་ཁ་འབྱེད། ཁྲག་དང་རླུང་ལ་བརྟེན་ནས་དྭངས་མ་འཛག་ན་བུ་རམ་རྙིང་པ་དང་མཉམ་དུ་བཏང་། མཁྲིས་པ་ལ་བརྟེན་ནས་འཛག་ན་ཨ་རུ་ར་དང་མཉམ་དུ་བཏང་། བ་མར་གསར་པ་དང་མཉམ་དུ་ཟོས་ན་སྟོབས་སྐྱེད་པར་བྱེད། གཅོང་གིས་ཟིན་པའི་ནད་
ལུས་ཤིན་ཏུ་རིད་དུན་གུར་གུམ་དང་མཉམ་དུ་གཏོང་ཞིང་གཞན་ཡང་ནད་ཚོད་དང་བསྟུན་ཏེ་ཁ་བསྒྱུར་བྱས་ཏེ་བཏང་བས་ཀུན་ལ་ཕན་པར་འགྱུར་རོ། །ཏི་ཚའམ་གཤའ་ཚེ་ཉག་གང་རྫ་སྣོད་དུ་བཞུ་ལ་པ་ར་ཀི་རི་ཉག་ཕྱེད་དང་། སོ་ར་ཉག་ཕྱེད་བསྲེས་ཏེ་ཞིབ་པར་བཏགས་པའི་ཕྱེ་
མ་ཅུང་ཟད་རེ་འདེབས། ཤིང་ལྕགས་ཀྱི་གཟར་བུ་ཆུང་ངུའི་ལྟག་པས་ཉེད་ཅིང་དཀྲུག་ཉིན་ཕྱེད་ཀྱི་བར་བྱས་པས་འདྲེས་ཏེ་ཐལ་བར་སོང་བ་དང་ཁེད་ས་རྒྱབ་ལ་ཉེ་མའི་བཞི་ཆ་གཅིག་མེ་བཏང་། གྲང་ཐག་ཆོད་པ་དང་བཏོན་ལ་ཕྱེ་མར་བྱས་ཏེ་དར་ལ་བཙགས། དེ་ནས་ཕྱེ་མ་དེ་