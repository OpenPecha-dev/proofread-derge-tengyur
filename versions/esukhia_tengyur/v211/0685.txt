རོ་མངར་བ། ཚྭ། ཞོ། །འོ་མ། ཤིང་ཏོག །ཆུ་མང་དུ་བཏུངས་པ། ཉིན་མོ་ཉལ་བ་རྣམས་ཀྱིས་སློང་ངོ་། །རླུང་ནད་ལྡང་བའི་དུས་ནི། མགོ། །རྒྱལ། མཆུ། མཆུ་སྟོད། གྲོ་བཞིན། ཁྲུམས་སྟོད་ཀྱི་ཟླ་བ་རྣམས་ལ་ལྡང་ལ། རྐྱེན་ནི་
ཟས་བཅུད་མེད་པ་ཟོས་པ། གཉིད་ཆག་པ། གླུ་དབྱངས་སོགས་སྐད་ཆེན་པོ་བཏོན་པ། ལུས་འཁྱགས་པ། སེམས་མི་བདེ་བ་སོགས་ཀྱིས་སློང་ངོ་། །མཁྲིས་པའི་ནད་ལངས་པའི་རྟགས་ནི་ལུད་དྲོད་ཆེ་ཞིང་ཁོལ་བུར་ན། ཁ་སྐོམ་ཞིང་རོ་ཁ། སྐོམ་དད་ཆེ་བ་
སོགས་འབྱུང་ལ། བད་ཀན་གྱི་ནད་ལངས་པའི་རྟགས་ནི། ལེ་ལོ་ཆེ། གློ་སློང་། ལུད་པ་ལུ། ཁའི་རོ་མངར། དང་ཁ་མི་བདེ། བྲང་ཚ། སྦོས་འཁྲོག་སོགས་འོང་ལ། རླུང་ནད་ལངས་པའི་རྟགས་ནི། སེམས་འཕྱོ། །ལུས་འདར། མཚོགས་མ་དྲོད་ཆེ་
ཞིང་ལུས་བྱིང་དྲོད་ཆུང་། འདུག་སར་མི་ཚུགས་པ་སོགས་འབྱུང་ངོ་། །འཚོ་བ་དང་མི་འཚོ་བའི་མཚན་ཉིད་བརྟག་པ་ནི། ལྟེ་བ། རྐང་ལག་བཞིའི་མཐི་ལ། སྣ་རྣམས་དྲོད་དང་ལྡན་པ་དང་། སྣས་དྲི་བཟང་ངན་ཐམས་ཅད་ཚོར་ཞིང་ཟས་རོ་དང་ལྡན་ལ། གཉིད་བདེ་
ཞིང་ཟ་ཟི་མེད་པ་སེམས་བདེ་བ་སོགས་བྱུང་ན་ངེས་པར་འཚོ་བས། རྟགས་དེ་རྣམས་དང་ལྡན་ན་སྨན་གྱིས་བཅོས་པར་བྱ། དེ་ལས་ལྡོག་ཅིང་ཁྱད་པར་ཉེ་བའི་རྟགས། རླུང་གི་གནས་ལྟེ་བ། མཁྲིས་པའི་གནས་མཆིན་པ། བད་ཀན་གྱི་གནས་བྲང་རྣམས་ཡིན་
ལ། རླུང་མཁྲིས་པའི་གནས་སུ་འཕོས་པས་ལྟེ་བར་དྲོད་མེད། མཁྲིས་པ་བད་ཀན་གྱི་གནས་སུ་འཕོས་པས་དེའི་རྐྱེན་གྱིས་བད་ཀན་ཨོ་སྟོང་དུ་འཕོ་ནས་ཕྱི་དབུགས་ནང་དུ་མི་འགྲོ། །མཚན་ཉིད་དེ་དག་དང་ལྡན་ན་མྱུར་དུ་འཆི་བས་སྨན་དཔྱད་ལ་སོགས་པ་བོར་ཏེ་དགེ་བའི་ལས་
ལ་འབད་པར་བྱའོ། །ཡང་འཚོ་འཆི་བ་རྟག་ཐབས་ཀྱི་མན་ངག་ལ། སྣོད་གཙང་མར་ཆུ་བླུག །དེའི་སྟེང་དུ་མར་དང་སྣུམ་བསྲེས་པ་བསྐོལ་ནས་བསྒྲངས་པ་བླུག་སྟེ་ལེགས་པར་དཀྲུགས་ལ། དེའི་ནང་དུ་ནད་པའི་གཟུགས་འཆར་དུ་བཅུག་སྟེ་བལྟས་པས་ལུས་བྱིངས་