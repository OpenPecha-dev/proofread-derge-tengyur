ཅན་ནི་དཔེར་ན། ཡོན་ཏན་ཉིད་ནོར་ཡིན་པ་ནི། ཡོན་ཏན་གྱི་ནོར། ལེགས་པར་བྱས་པ་ཉིད་གཉེན་ཡིན་པ་ནི། ལེགས་བྱས་ཀྱི་གཉེན། འདི་དག་ཐམས་ཅད་ལ་དོན་གཅིག་གི་ཁྱད་པར་རོ་ཞེས་པའི་བསྡུ་བའོ། །ཁྱད་པར་དང་ཁྱད་པར་ཅན་དག་ཇི་ལྟར་འདོད་པ་ཉིད་ཀྱི་ཕྱིར་ཚིག་སྔ་མའི་ཁྱད་པར་ཉིད་ཀྱིས་
འཆད་པར་འདོད་པའི་ཕྱིར་རོ། །རལ་གྲི་དང་འདྲ་བར་སྔོ་བསངས་སོ་ཞེས་པ་ལ་སོགས་པ་ལ་ནི་ཚིག་དོན་གཞན་དུ་བསྟན་པ་སླར་ཡང་བསྡུ་བ་ཉིད་དེ། སྔོ་བསངས་འདི་རལ་གྲི་དེ་དང་འདྲ་བ་ཞེས་པ་ལ་སོགས་པར་བྱའོ། །གཞན་དོན་རྣམ་བདུན་ཤེས་པར་བྱ། །ཞེས་པ་ནི་ཚིག་གཞན་དོན་གྱི་བསྡུ་བ་ནི་རྣམ་
པ་བདུན་དུ་ཤེས་པར་བྱ་སྟེ། ཚིག་གཉིས་དང་། ཚིག་མང་པོ་དང་། གྲངས་ཀྱི་ཚིག་ཕྱི་མ་ཅན་དང་། གཉི་ག་གྲངས་ཀྱི་ཚིག་ཅན་དང་། ལྷན་ཅིག་ཚིག་སྔ་མ་ཅན་དང་། བྱ་ཏི་ཧཱ་རའི་མཚན་ཉིད་དང་། ཕྱོགས་གཞན་འཛིན་པའི་མཚན་ཉིད་རྣམས་སོ། །ཚིག་གཉིས་པ་ནི། དཔེར་ན་འདི་སྤྲེའུ་གནས་
པའི་ཤིང་ཡིན་པ་ནི། དེའི་གནས་སུ་གྱུར་པས། བཱ་ན་ར་སྤྲེའུ་ཤིང་། འདོད་པ་ལས་ངེས་པར་རྒྱལ་བ་གང་ཡིན་པ་དེ་ནི། འདོད་ལས་ངེས་རྒྱལ་ཏེ། སངས་རྒྱས་བཅོམ་ལྡན་འདས་སོ། །བྲམ་ཟེའི་ཆེད་དུ་སྦྱར་བའི་ཟས་གང་ཡིན་པ་དེ་ནི། བྲམ་ཟེ་ལ་སྦྱར་བའི་ཟས། གནས་གང་ནས་སྐྱེ་བོ་འཐོན་པ་ནི་
འཐོན་གནས། གང་གི་གོས་དཀར་པོ་ཡིན་པ་དེ་ནི། གོས་དཀར་ཅན། ཁྱད་པར་ཅན་གྱི་དོན་ལ། རབ་ཏུ་སྦྱོར་བ་གང་ཡིན་པ་དེ་ནི་ཁྱད་པར་ཅན་དོན། བྲམ་ཟེའི་ཆེད་དུ་སྦྱར་བའི་སྲན་ཚོད་གང་ཡིན་པ་དེ་ནི། བྲམ་ཟེའི་ཕྱིར་གྱི་སྲན་ཚོད། བྲམ་ཟེའི་ཕྱིར་དུ་སྦྱར་བའི་ཐུག་པ་གང་ཡིན་པ་དེ་ནི། བྲཧྨ་ཎཱརྠཱ་ཡ་ཡ་བཱ་
གཱུཿ། བྲམ་ཟེའི་ཆེད་དུ་སྦྱར་བའི་འོ་ཐུག་གང་ཡིན་པ་དེ་ནི། བྲམ་ཟེའི་ཕྱིར་གྱི་འོ་ཐུག །བྱ་གནས་པའི་ལྗོན་ཤིང་གང་ཡིན་པ་དེ་ནི། ཨུ་ཥི་ཏ་བི་ཧ་གོ་དྲུ་མཿ། རྣམས་ཏེ་དོན་གཞན་ལ་དུ་མའོ་ཞེས་པས་ཚིག་གཞན་དོན་གྱི་བསྡུ་བའོ། །ཚིག་མང་པོ་པ་ནི་དཔེར་ན། པ་རཱ་ཀྲ་མེ་ཎོ་པཱ་རྫི་ཏཱཿསཾ་པ་དོ་ཡཻརྨ་ཧཱ་པུ་རུ་ཥཻ་སྟེ་བྷ་
བནྟི། པཱ་རཱ་ཀྲ་མོ་པཱ་རྫི་སམྤ་དོ་མ་ཧཱ་པུ་རུ་ཥཿ། གྲངས་ཀྱི་ཚིག་ཕྱི་མ་ཅན་ནི་དཔེར་ན། སྐྱེས་བུ་འདིའི་མཐའ་དང་ཉེ་བ་བཅུ་ཡིན་པ་ནི། ཨུ་པ་ད་ཤཿ། ཨཱ་པནྣ་ད་ཤཱཿ། ཨ་དཱུ་ར་ད་ཤཱཿ། ཨ་དྷི་ཀ་ད་ཤཱཿ། གཉི་ག་གྲངས་ཀྱི་ཚིག་ཅན་ནི། འདི་གཉིས་སམ་གསུམ་ཡིན་པ་ནི། དྲི་ཏཱཿའདིར། དྭཽ་བཱ་ཏྲ་ཡོ་བཱ་དྭི་ཏྲི།