ས་ཡ་ཏི་ཛ་གནྟི། བེ་ད་ཡིནྟ་སུ་ཁཾ་བིཥྞུ་མི་ཏྲཿ། ཙཽ་རེ་བྷྱོ་བི་བྷེ་ཏི་པ་ཎི་ཀ །བྷོ་ཛ་ནཱ་ཏྤ་རཱ་ཛ་ཡ་ཏེ་དེ་བ་དཏྟཿ། ཤྲྀངྒཱཙྪ་རོ་ཛཱ་ཡ་ཏེ། བྷུཀྟེ་བྲཱཧྨ་ཎཽཿ། བྷུཉྫཱ་ཏེ་བྲཱཧྨ་ཎཽ། བྷུཉྫནྟེ་བྲཱཧྨ་ཎཱ། ཞེས་པ་ལྟ་བུའོ། །སྐྱེས་བུ་དབུས་མ་གང་ལ་སྦྱོར་ཞེ་ན། ཡུཥྨད་ཀྱི་ཚིག་ཁོ་ན་དང་སྟེ། མིང་གི་ཚིག་
བྷ་བནྟ་ལ་སོགས་པ་རྣམས་དང་མ་ཡིན་ཞིང་། ཨ་སྨད་ཀྱི་ཚིག་རྣམ་དབྱེ་ཐམས་ཅད་ཀྱི་སྐྱེས་བུ་དབུས་མ་སྦྱོར་བ་ཅི་ཞེ་ན། དེའི་ཕྱིར། ཏྭམ་དང་ཡུ་བཱཾ་ཡཱུ་ཡམ་ཞེས། །འདི་གསུམ་སྦྱོར་ལ་དབུས་མའོ། །ཞེས་སྨྲས་ཏེ། དཔེར་ན། ཏཾ་ཛ་ཡ་སི། ཡུ་བཱཾ་ཛེ་ཡ་ཐཿ། ཡཱུ་ཡཾ་ཛ་ཡ་ཐ་ཞེས་པ་ལྟ་བུའོ། །
སྐྱེས་བུ་ཕྱི་མ་གང་དང་ལྷན་ཅིག་སྦྱོར་ཞེ་ན། བཤད་པ། ཨ་ཧཾ་ཨཱ་བཱཾ་བ་ཡཾ་ཞེས། །འདི་རྣམས་སྦྱོར་ལ་ཕྱི་མ་ཉིད། །ཅེས་པ་འདིའི་དགོངས་པ་ཅི་ཞེ་ན། སྐྱེས་བུ་ཕྱི་མ་ནི་མིང་གི་ཚིག་དང་སྦྱར་བར་བྱ་བ་མ་ཡིན་ཞིང་ཡུཥྨད་ཀྱི་ཚིག་དང་ཡང་མ་ཡིན་མོད། འོན་ཀྱང་ཨསྨད་ཀྱི་ཚིག་དང་སྟེ། དཔེར་ན།
ཨ་ཧཾ་ཡ་ཛྱཱ་མི། ཨཱ་པཱཾ་ཡ་ཛྱཱ་བཿ། བ་ཡཾ་ཡ་ཛཱ་མཿཞེས་པ་ལྟ་བུའོ། །རབ་ཏུ་དགོད་དང་གཞན་མཐོང་ལ། །རང་དོན་དབུས་མ་ཕྱི་མའོ། །ཞེས་པའི་དོན་ཅི་ཞེ་ན། རབ་ཏུ་དགོད་པ་ནི་ཕུལ་དུ་བྱུང་བར་དགོད་པ་སྟེ། དེར་རབ་ཏུ་དགོད་པར་སེམས་པ་ཉེ་བའི་ཚིག་ལས་བྱ་བའི་དོན་འཇལ་བ་ལ་སྐྱེས་བུ་དབུས་
མ་དང་ཕྱི་མ་དག་འགྱུར་ཞིང་། གཞན་དུ་མཐོང་བ་ལ་ཞེས་པ་རབ་ཏུ་བྱེད་པ་གཞན་དུ་མཐོང་བ་ལ་སྟེ། མདོ་མཛད་པ་ཉིད་ཀྱིས་གཟིགས་པ་ཉིད་ལའོ་ཞེས་བཤད་དོ། །རང་དོན་དབུས་མ་ཕྱི་མའོ། །ཞེས་པ་འདི་ནི་གང་གི་ཕྱིར་ཏེ། རང་གི་ཡུལ་ལ་དབུས་མ་དང་ཕྱི་མ་དག་འགྱུར་བའོ། །དཔེར་ན།
ཨེ་ཧི་མ་ནྱེ་ར་ཐེན་ཡཱ་ཥྱ་སི་ཡཱ་ཏ་སྟེ་པི་ཏེ་ཏི། འདིའི་ཚིག་ནི་བཟློག་པའི་དོན་ཉིད་དོ། །ཨ་ཧཾ་མ་ནྱེ་ཏྭ་ར་ཐེན་ཡཱ་ཥྱ་ཏི། ཨཱཏསྟེ་པི་ཏེ་ཏི། དོན་འདི་དེ་ལྟ་བུར་བལྟ་བར་བྱའོ། །ཨེ་བ་ནྱེ་མ་ནེ་ཨོ་ད་ནཾ་བྷོ་ཀྵྱ་སེ་ན། ཧི་བྷོ་ཀྵྱ་སེ་བྷུཀྟཿ། སཱ་ཏི་ཐི་བྷ་རི་ཏི།། །།ཏིང་རྣམས་ཀྱི་སྦྱོར་བ་རྒྱས་པར་བཤད་པ་ལ།
ཏིང་རྣམས་ཀྱི་རབ་ཏུ་སྦྱོར་བ་འགའ་ཞིག་རྟོགས་པར་དཀའ་བ་ཡོད་དེ། དེ་ལ་སྦྱོར་བ་འགའ་ཞིག་ཏུ་ལས་ལ་དང་པོ་འགྱུར་བ་ནི། དཔེར་ན། བྲྀཀྵཿཙྪི་དྱ་ཏེ་དེ་བ་དཏྟེ་ན། གྲཱ་མོ་ག་མྱ་ཏེ་ཙཻ་ཏྲེ་ན། སིཀྵྱ་ཏེ་ཤཱསྟྲཿཙྪྭ་ཏྲེ་ན། མ་ནྱ་ཏེ་བུདྡྷོ་དྷརྨི་ཀེ་ན། ཧ་ནྱ་ཏེ། ཤ་ཏྲུ་དེ་བ་དཏྟེ་ན་རྣམས་ཏེ། དངོས་པོ་དང་ལས་དག་