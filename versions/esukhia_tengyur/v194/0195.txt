དག་རྟོགས་པར་བྱེད་པའི་ཚིག་ནི་གཉིས་ཀྱི་ཚིག་གོ། །དོན་མང་པོ་རྣམས་རྟོགས་པར་བྱེད་པའི་ཚིག་ནི་མང་པོའི་ཚིག་གོ། །དེའི་ཕྱིར་ཐ་སྙད་དུ་བྱས་པ་འདི་ནི་མདོ་མཛད་པའི་བཞེད་པ་ཉིད་དོ། །ཨ་ཏང་བྱེད་པ་པོར་ཤེས་བྱ། །དངོས་པོ་དང་ནི་ལས་ལ་མིན། །ཞེས་པའི་
དོན་ཅི་ཞེ་ན། ཨ་ཏང་རྣམས་ནི་བྱེད་པ་པོ་ཉིད་ལ་རབ་ཏུ་བཤད་པར་བྱའི། དངོས་པོ་དང་ལས་དག་ལ་ནི་མ་ཡིན་ནོ། །དཔེར་ན། བུདྡྷོ་བྷ་ག་བཱན་སརྦྦ་ཛཱ་ནཱ་ཏི། དེ་ཉིད་ཀྱི་ཕྱིར། སརྦྦ་ཛྙཿ། ཞེས་པ་སྟེ་ཨཱཏ་ལས་པྲ་ལ་སོགས་པ་ལས་ཀའོ། །ཀིཊ་ལའང་ཨཱཏ་ལས་ཨ་ཙ་དབྱིའོ། །
སརྦ་ཛྙཿའི་སྒྲའི་དོན་འཆད་པར་འདོད་པ་ལ། དང་པོ་ལ་སོགས་པའི་རྣམ་དབྱེ་རྣམས་སོ། །སརྦྦ་ཛྙོ་དྷརྨ་དེ་ཤ་ཡ་ཏི། ཞེས་པ་ལ་སོགས་པའི་རབ་ཏུ་སྦྱོར་བ་བྱའོ། །ཨཱི་ད་ཏྱཿ། པྲ་ཏ་པ་ཏི་པྲྀ་ཐ་བིཾ། ཙནྡྲོ་བི་བྷཱ་ཏི་ལོ་ཀཿསནྨརྒེ་ཏིཥྛ་ཏི།། །།དངོས་པོ་ལས་དང་བྱེད་པོ་ལ། །ཏང་རྣམ་གསུམ་དུ་བལྟ་
བྱ་སྟེ། །བྱིངས་ལས་ལས་མིན་དངོས་པོ་ལ། །དང་པོའི་གཅིག་གི་ཚིག་འགྱུར་རོ། །གལ་ཏེ་ཡང་ཏང་དང་ཨན་དག་བལྟ་བར་བྱ་ཞེས་ཐུན་མོང་དུ་བཤད་པ་དེ་ལྟ་ན་ཡང་། ཐམས་ཅད་ལ་མ་ཡིན་པས་བྱ་བའི་དོན་རྣམས་ཀྱི་དངོས་པོ་ལ་ཏང་དང་ཨཱ་ན་དག་འགྱུར་རོ། །འོན་ཀྱང་ལས་མེད་པའི་བྱ་བའི་དོན་
རྣམས་ཁོ་ན་ལས། ཐམས་ཅད་དུ་སྐྱེས་བུ་དང་པོ་དབུས་མ་དང་ཕྱི་མ་རྣམས་ཀྱང་འགྱུར་བ་མ་ཡིན་ཞིང་། ཚིག་རྣམས་ཐམས་ཅད་ཀྱང་འགྱུར་བ་མ་ཡིན་མོད། དེའི་ཕྱིར་ལས་མེད་པའི་བྱ་བའི་དོན་ཉིད་ལ་ནི་སྐྱེས་བུ་དང་པོའི་གཅིག་གི་ཚིག་ཁོ་ན་འགྱུར་རོ། །དཔེར་ན། སྠཱི་ཡ་ཏེ་དེ་བ་དཏྟེ་ན།
སྠཱི་ཡནྟེ་ཞེས་པ་ལ་སོགས་པ་ནམ་ཡང་མི་སྦྱར་བའོ། །དེས་ན་དངོས་པོ་གཅིག་ཉིད་ཀྱི་ཕྱིར་གཅིག་གི་ཚིག་ཁོ་ན་བརྗོད་པར་བྱའོ། །བྱིངས་ལ་ལས་བཅས་ལས་མེད་པའི། །བྱེད་པོར་ཏང་དང་ཨཱ་ན་བརྗོད། །ཅེས་པའི་དོན་ཅི་ཞེ་ན། གང་གི་ཚེ་ཏང་དང་ཨཱ་ན་རྣམས་བྱེད་པ་པོ་ལ་འཇུག་པ་དེའི་ཚེ།
བྱ་བའི་དོན་ཐམས་ཅད་དང་། ལས་དང་བཅས་པ་དང་ལས་མེད་པ་རྣམས་ལ་ཡང་ངོ་། །ལས་དང་བཅས་པ་རྣམས་ལ་ནི་དཔེར་ན། ཀ་ཊཾ་ཀུ་རུ་ཏེ་དེ་བ་དཏྟཿ། ཨ་པ་ཙ་ཏ་ཨོ་ད་ནཾ་བིཥྞུ་མི་ཏྲཿ། ཛ་ཡ་ཏེ་ཡཱ་ག་ཡཱ་ཛྙ་ཀཿ། བྷ་ཛ་ཏེ་བུདྡྷ་དྷརྨི་ཀཿ། ཨཱ་ཤྲ་ཡ་ཏེ་རཱ་ཛ་ནཾ་སེ་བ་ཀཿ ན་ཡ་ཏ་བྷཱ་རངྒྲཱ་མ་