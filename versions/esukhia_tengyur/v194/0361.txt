ཨ་བ་ལས་ཞེས་པ་ཅི་ཞེ་ན། ཧ་རཿ། ནཱི་དང་དུ་ལས་ཉེར་བསྒྱུར་མེད་པ་ལས་སོ། །ན་ཡ་ཏི་དང་དུ་ནོ་ཏི་ཉེར་བསྒྱུར་དང་བྲལ་བ་ལས་ཎ་འགྱུར་ཏེ། ནཱ་ཡཿ། དཱ་བཿཉེར་བསྒྱུར་མེད་པ་ལས་ཞེས་པ་ཅི་ཞེ་ན། པྲ་ཎ་ཡཿ། པྲ་ད་བཿ། ཅི་ལྟར་ན་ཡཿ། ད་བཿ། ཞེ་ན། ཤ་པ་ཙ་སོགས་ཉིད་ཀྱི་ཕྱིར་
རོ། །བྷཱུ་ལས་ཡང་ནའོ། །ཎ་འགྱུར་ཏེ། བྷཱ་བ། བྷ་བཿ། གྲ་ཧ་ལས་སོ། །ཎ་ཡང་ན་འགྱུར་ཏེ། གྲཱ་ཧཿ། ཆུ་ལ་རྒྱུ་བའོ། །གྲ་ཧཿ། ཉི་མ་ལ་སོགས་པའོ། །ཁང་པ་ལ་ཀའོ། །ཁང་པ་མངོན་པར་བརྗོད་པ་ལ་གྲ་ཧ་ལས་ཀ་འགྱུར་ཏེ། གྲྀ་ཧཾ། གྲྀ་ཧཱཿ། གཱ་ལས་ཐ་ཀནའོ། །གཱ་ཡ་ཏི་ལས་ཐ་ཀན་འགྱུར་ཏེ།
སྒྲོགས་པར་བྱེད་པས་ན་གཱ་ཐ་ཀཿལྻུཊའོ། །གཱ་ཡ་ཏི་ལས་འགྱུར་ཏེ། གཱ་ཡ་ནཱཿ། ག་ཡ་ནཱིཿ། ཧཱ་ལས་འབྲུ་དང་དུས་དག་ལའོ། །འགྱུར་ཏེ། ཆུ་འདོར་བར་བྱེད་པས་ན་ཧཱ་ཡ་ནཱ། འབྲུ་རྣམས་སོ། །དངོས་པོ་རྣམས་འདོར་བར་བྱེད་པས་ན་ཧཱ་ཡ་ནཿ། ལོའོ། །འབྲུ་དང་དུས་དག་ལ་ཞེས་པ་ཅི་ཞེ་ན། ཧཱ་ཏཱྀ་ནྲ་ཏི་ཁ་ནི།
ར་ཛ་ལས་བཟོ་བོ་ལ་བུཥའོ། །བཟོ་བོའི་སྒྲས་ནི་བྱ་བ་ཤེས་ཤིང་མཁས་པ་རིག་པར་བྱེད་དོ། །དེ་གང་ལ་ཡོད་པ་དེ་ནི་བཟོ་བོ་སྟེ། དེ་ལ་བྱེད་པ་པོ་ལ་ནྲྀཏ་སོགས་ལ་བུཥ་འགྱུར་ཏེ། ནརྟ་ཀཿ། ཁ་ན་ཀ །ར་ཛ་ཀཿ། ཥ་ཡིག་ནི་ངི་ཥའི་དོན་ཏོ། །པྲུ། སྲྀ་ལཱུ་ལས་བུནའོ། །པྲཱུ་སྲྀ་ལཱུ་ཞེས་པ་འདི་རྣམས་ལས་བཟོ་བོ་བྱེད་པ་པོ་
ལ་བུན་འགྱུར་ཏེ། པྲ་བ་ཀཿ། སར་ཀཿ། ལ་བ་ཀཿ། སྨོན་པ་ལའོ། །སྨོན་པ་རྟོགས་པར་བྱེད་པ་ལ་བྱིངས་ལས་བུན་འགྱུར་ཏེ། ཛཱི་བ་ཏཱཛྫཱི་བ་ཀཿ། ནནྡ་ཏཱནྣནྡ་ཀ། ཞེས་པ་སཱ་དྷུ་ཀཱིརྟྟིའི་འཇམ་དཔལ་གྱི་བརྡ་སྤྲོད་པ། དཔལ་ལྡན་ཀ་ལིངྒའི་དབང་ཕྱུག་བྱང་ཆུབ་སེམས་དཔའི་ཡུལ་གྱི་སློབ་དཔོན་རྒྱལ་པོའི་ལྷས་རྣམ་པར་
བཀོད་པའི་འགྲེལ་པ་སྟོང་ཕྲག་བརྒྱད་པ་ལས་སྐབས་གཉིས་པའི་རྐང་པ་དང་པོ་རྫོགས་སོ།། །།ལས་ལས་ཕ་རོལ་ཏུ་ཨཎའོ། །ལས་ལ་བྱིངས་ལས་ཕ་རོལ་ཏུ་ཨཎ་འགྱུར་ཏེ། བུམ་པ་བྱེད་པ་ནི། ཀུམྦྷ་ཀཱ་རཿ། ཀཱཎྜ་ལཱ་བཿ། བེ་དཱ་དྷྱ་ཡཿ། མངོན་པར་བརྗོད་པ་མེད་པའི་ཕྱིར་འདིར་ནི་མི་འགྱུར་
ཏེ། གྲཱ་མཾ་གཙྪ་ཏི། ཨཱ་དི་ཏྱཾ་པ་ཤྱ་ཏེ། ཧི་མ་བནྟཾ་ཤྲྀ་ཎོ་ཏི། ཕ་རོལ་ལས་ཞེས་པ་ཕྱི་མའི་དོན་ཏོ། །ཨ་གྲེ་བྷོ་ཛ། པཱུརྦཾ་བྷོ་ཛཾ། ཧྭཱ། བཱ་མཱ་ལས་སོ། །ལས་ལ་ཧྭ་ཡ་ཏི་སོགས་ལས་ཕ་རོལ་ཏུ་ཎ་འགྱུར་ཏེ། ཀའི་དམིགས་བསལ་ལོ། །སྭརྒཱདྐཱ་ཡཿ། ཏནྟྲ་བཱ་ཡཿ། དྷཱ་ནྱ་མཱ་ཡཿ། ཨཱིཀྵི། ཀྵ་མི། བྷཀྵི། ཤཱི་ལ།