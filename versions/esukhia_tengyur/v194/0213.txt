ཆོས་ཀྱི་རྒྱལ་པོ་ཆེན་པོ་སྤྱན་སྔ་རིན་པོ་ཆེ་དཔལ་ངག་གི་དབང་ཕྱུག་གྲགས་པ་ཕྱོགས་ཐམས་ཅད་ལས་རྣམ་པར་རྒྱལ་བའི་ལུགས་གཉིས་ཀྱི་མདུན་ས་ཆེན་པོ་ཕོ་བྲང་སྣེའུ་གདོང་རྩེའི་གཙུག་ལག་ཁང་དུ་མཐུན་རྐྱེན་རྣམས་ལེགས་པར་སྩལ་ནས། ཆོས་ཀྱི་རྗེ་སྤྲུལ་སྐུ་རིན་པོ་ཆེ་ཞྭ་
དམར་ཅོད་པན་འཛིན་པ་བཞི་པ་དཔལ་ལྡན་དྷརྨྨ་ཀཱིརྟྟི་ཛྙཱ་ན་ཤྲཱི་བྷ་དྲའི་ཞལ་སྔ་ནས་ལེགས་པར་བསྒྱུར་ཅིག་ཅེས་པའི་བཀའ་ལུང་གནང་བ་བཞིན། བརྡ་སྤྲོད་པའི་བསྟན་བཅོས་ཆེན་པོ་དག་ཐོས་ནས་ཆ་ཤས་ཙམ་རིག་པའི་ཞྭ་ལུའི་བཙུན་པ་འགོས་ལོ་ཙཱ་བ་དགེ་སློང་དྷརྨྨ་པཱ་ལ་བྷ་དྲ་ཞེས་བགྱི་བས་གཡག་སྡེ་
ལོ་ཙཱ་བའི་ཕྱག་དཔེ་ལས་གསར་དུ་བསྒྱུར་ཅིང་ཞུས་ཏེ་གཏན་ལ་ཕབ་པའོ། །གཞུང་འདིར་མ་འགྱུར་བ་དང་ལོག་པར་བསྒྱུར། །ཧ་ཅང་འགྱུར་སོགས་དྲི་མར་གང་གྱུར་པ། །རྒྱ་ཆེན་ཆོས་སྤྱན་དྲི་མེད་མངའ་རྣམས་ཀྱིས། །བདག་ལ་བརྩེ་བས་བཟོད་ཅིང་བཅོས་པར་གསོལ། །གང་གི་དཔག་ཡས་མཁྱེན་
བརྩེའི་རྣམ་རོལ་གྱིས། །གཞུང་བཟང་བསྒྱུར་བའི་ཤིང་རྟ་བསྐུལ་བ་དང་། །བདག་གིས་བསྒྱུར་ལ་ལེགས་སྤྱད་གང་ཐོབ་དེས། །མཐའ་ཡས་མཁའ་ཁྱབ་འགྲོ་བའི་ཚོགས་ཀུན་གྱིས། །རང་རང་སྐད་ཀྱིས་བརྗོད་མེད་དོན་རྟོགས་ཏེ། །དཔལ་ལྡན་ཆོས་ཀྱི་དུང་དང་གཎྜཱི་དང་། །ཟབ་ཡང་སྒྲ་སྒྲོགས་ཆོས་ཀྱི་
རྔ་བོ་ཆེ། །སྒྲོགས་མཁས་ངག་དབང་གོ་འཕང་མྱུར་ཐོབ་ཤོག། །སླར་ཡང་རྒྱ་དཔེ་རྙིང་པ་ལ་གཏུགས་ཏེ་འགྱུར་བཅོས་དང་ཞུས་དང་ཅུང་ཟད་གྲུབ་བོ།། {D4279}༄༅༅། །རྒྱ་གར་སྐད་དུ། ཨུ་ཎཱ་དེརྦྲྀ་ཏི། བོད་སྐད་དུ། ཨུན་ལ་སོགས་པའི་འགྲེལ་པ། འཇིག་རྟེན་མགོན་པོ་ལ་
ཕྱག་འཚལ་ལོ། །ཀྲྀ། བཱ། པཱ། ཛི། མི། སྭ་དི། སཱ་དྷི། ཨ་ཤཱུ་རྣམས་ལས་ཨུ་ཎའོ། །གྲུབ་པ་ཞེས་བརྗོད་པ་ནི་བཀྲ་ཤིས་པའི་དོན་དང་བགེགས་ཉེ་བར་ཞི་བའི་དོན་ཏོ། །ཉུང་ངུ་རྣམ་གསལ་ཡང་དག་རྫོགས། །སྒྲ་ཡི་མཚན་ཉིད་བརྗོད་པར་བྱ། །ཞེས་སློབ་དཔོན་གྱི་དམ་བཅའ་བ་གསུམ་
ནི། སྤྱིར་བཏང་བ་ཉིད་ཀྱི་སྒྲུབ་པ་ལས་ཕ་རོལ་གྱི་བྱ་བའི་དོན་ལས་མང་པོ་ལའོ་ཞེས་པ་རྗེས་སུ་འཇུག་གོ། །སྒྲུབ་པ་ཁྱད་པར་དུ་བྱེད་པ་མཐའིའོ་ཞེས་པའི་མདོ་དེ་ལས་སྒྲུབ་པ་ཞེས་པ་རྗེས་སུ་འཇུག་གོ། །ལྔ་པ་ལས་ཕ་རོལ་ལོ་ཞེས་པའི་མདོ་དེ་ལས་ཕ་རོལ་ཞེས་པ་རྗེས་སུ་འཇུག་གོ། །བྱ་བའི་དོན་