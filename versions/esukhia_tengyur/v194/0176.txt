ཀུམྦྷཾ་ཞེས་པ་ལྟ་བུའོ། །ཚིག་ཕྱི་མའི་དོན་གཙོ་བ་ནི། དཔེར་ན། སཱཀྱ་པ་ཏི། སཱུ་པ་པྲ་ཏི། ཞེས་པ་ལྟ་བུའོ། །ཚིག་གཞན་གྱི་དོན་གཙོ་བ་ནི། དཔེར་ན། ཨུནྣཏྟཱ་གངྒཱ་ཡིསྨནྟེ་ཤེ྅སྟ་ས་བྷ་བ་ཏི། ཨུནྨཏྟ་གངྒཱནྣཱ་མ་དེ་ཤཿ། དོན་གཞན་ལ་མིང་ལའོ་ཞེས་པས་གྲངས་མེད་པའི་བསྡུ་བའོ། །བུད་མེད་ལ་སྐྱེས་པ་
བཞིན་བཤད་དེ། པཀྵྱ་མ་ནུ། དོན་གཅིག་ལ་བུད་མེད་ལ་གཙོ་བ་མ་ཡིན་པ་ལ་སོགས་པ་ལའོ་ཞེས་སྐྱེས་པ་བཞིན་གྱི་དངོས་པོའོ། །དེ་མ་ནིང་ངོ་ཞེས་པས་མ་ནིང་གི་རྟགས་སོ། །སུཔ་ལ་ཐུང་ངུའོ་ཞེས་པས་ཐུང་ངུ་ཉིད་དོ། །དེ་ལས་བྱེད་པ་ལས་གོང་དུའོ་ཞེས་པས་སུཔ་འཇིག་པ་ཐོབ་པ་ལ། ཨཏ་ལས་མ་ཡིན་
ཞིང་ལྔ་པ་མ་ཡིན་པའི་ཨ་མའོ་ཞེས་པའི་དགག་པ་ལས་སུའི་ཨམ་དུ་བསྒྱུར་རོ་ཞེས་པ་སྟེ་བསྡུ་བའི་མཚན་ཉིད་བཤད་ཟིན་ཏོ།། །།ད་ནི་སྐབས་སུ་བབ་པ་ཨཎ་ལ་སོགས་པ་བཤད་པར་བྱ་སྟེ། ཐུན་མོང་གྲངས་མེད་དངོས་བཤད་པ། །རྣམ་གསུམ་ཨཎ་ལ་སོགས་པ་བརྗོད། །ཅེས་པ་ཐུན་མོང་དུ་འཇུག་གོ། །
གྲངས་མེད་པའི་རང་བཞིན་ནི། ངོ་བོ་བརྗོད་པ་ལ་ཡང་སྟེ། ཚིག་རྣམས་ཀྱི་ནི་ནུས་པ་རྣམས། །དང་པོར་རབ་ཏུ་བཤད་པར་བྱ། །ཞེས་པ་སྟེ། ཚིག་དུ་མ་ཕན་ཚུན་ཡང་དག་པར་འབྲེལ་པའི་དོན་ལས་དང་པོའི་ཚིག་ཉིད་ལས་ཨཎ་ལ་སོགས་པའི་བསྒྲུབ་པ་རབ་ཏུ་བཤད་པར་བྱའོ། །དེ་ལ་དེ་ལྟ་བུར་སྐྱེས་པ་ལ་ཨཎ་
ལ་སོགས་པས་བུ་རྒྱུད་ཀྱི་དོན་རབ་ཏུ་གསལ་བར་བྱེད་དེ། འབྲེལ་པ་ནི་སྐྱེས་བུའི་དབང་དུ་བྱས་པའི་ཕྱིར་རོ། །ཇི་ལྟ་ལས་གོང་དུ་ཨཎའོ་ཞེས་པ་ནས་བརྩམས་ཏེ། ཀ་པའི་མཐར་ཐུག་ནི་ཨཎ་སོགས་པའི་སྒྲུབ་པའོ། །ཐུན་མོང་གི་འཇུག་པ་ནི་རེ་ཞིག །མ་ཏུ་པ། ལ་ཙ། ཨི་ལ་ཙ། ས། ན། ཎ།
ཨུ་ར་ཙ། རཿ། བཿ། བ་ལ་ཙ། ཨི་ནིཿ། ཐ་ན། བི་ནིཿ། ཡུ་ས། གྨི་ནིཿ། ཨཱ་ལ་ཙ། ཨཱཊ་ཙ། ཨིན་ཙ། ཨཱ་ར་ཀ་ན། ཨཱ་ལུ་ཙ། ཨི་ལ་ཙ། ཙེ་ལུ། ཙཱུ་ལུ། ཨཎ། ཝུན། ཁ་ཉ། ཨ་ཉ། ཨིཉ། ཕཀ །ཡཉ། ཌྷཀ ། ཨཻ་རེཀ ། ཨེ་
རཀ །ཨཱ་རཀ །གྷཿ། ཁཿ། ཎྱ། ཡཏ། ཨིཏ། ཨ་ཏ་ཙ། ན། ཙུཉྩུ་པ། ཙ་ན་པ། ཨིཥྛ་ན། ཨཱི་ཡ་ས་ན། ཏ་ར་པ། ཏམས། ཀལྤས། དེ་ཤྱ། དེ་ཤཱི་ཡ་ར། ཛཱ་ཏཱི་ཡར། དྭ་ཡ་སཊ། དགྷྣཊ། མཱ་ཏྲཊ། ཏ་ཡཊ། ཋཀ །ཋཉ། རྣམས་སོ། །དེ་ཞིག་