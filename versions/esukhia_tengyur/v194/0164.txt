དང་། ཉེ་བར་འབྱར་བ་དང་འདྲ་བས་ཉེ་བར་འབྱར་བ་ཅན་ཏེ། འོན་ཀྱང་ཉེ་བར་སྦྱོར་བ་ཁོ་ན་ཉེ་བར་འབྱར་བ་ཅན་ནོ། །ཡུལ་ལ་གནས་པས་ཡུལ་ཅན་ནོ། །ཉེ་བར་གནས་པས་ཉེ་བ་ཅན་ནོ། །མངོན་པར་ཁྱབ་པ་ནི་དཔེར་ན། ཏི་ལེ་ཥུ་ཏཻ་ལཾ་ད་དྷི་ཥུ་སརྦིཿ། ཀྵཱི་རེ་ཥུ་ཤི་ལི་ལཾ། ཉེ་བར་སྦྱར་བ་ཅན་ནི། དཔེར་ན། ཀ་ཊེ་ཨཱསྟེ་དེ་བ་
དཏྟཿ། ཤ་ཡྻ་ཡཱ་པེ་དེ་བ་དཏྟཿ། ཤ་ཀ་ཊེ་ཏིཥྛ་བྷིཀྵ་བཿ། པུ་ཎྱ་བ་ཏཱནྟིཥྛ་ཏི་མ་ན་སི་མཉྫུ་བཛྲཿ། ཡུལ་ཅན་ནི་དཔེར་ན། བ་ནེ་བ་ས་ཏི་མྲྀ་ག་རཱ་ཛཿཛ་ལེ་ཥུ་བ་སནྟི་མཪྵྱཱ། ཨཱ་ཤྲ་མ་བ་ས་ཏི་ཏ་པོ་དྷ་ནཱཿ། ཨཱ་ཀཱ་ཤེ་བྷྲ་མིནྟ་ཤ་ཀུ་ན་ཡཿ། ཉེ་བ་ཅན་ནི་དཔེར་ན། གངྒཱ་ཡཱཾ་གྷོ་ཥཿ། ན་དྱཱཾ་གཱ་བ་པྲ་ཏི་བ་ས་ཏི། ཀཱུ་པེ་
གརྒྒ་ཀུ་ལཾ། འདིར་ཀུན་ནས་འཛིན་པས་གནས་གཞི་སྟེ། དེ་ལྟར་ཡང་། གནས་གཞི་ཁྱབ་བྱེད་ཉེ་བར་སྦྱར། །དེ་བཞིན་ལུས་ཅན་ཞེས་བྱ་དང་། །ཉེ་བ་ཅན་ཞེས་བྱ་བ་སྟེ། །རྣམ་བཞིར་རབ་ཏུ་ཤེས་པར་བྱ། །ཞེས་པ་སྟེ། གང་དང་གང་དུ་གནས་པ་དེ་དང་དེ་འཛིན་པར་བྱེད་པས་གནས་གཞི་སྟེ། བཞི་ལ་
བདུན་པའོ་ཞེས་པས་རྣམ་དབྱེ་བདུན་པ་འགྱུར་རོ། །གལ་ཏེ་བྱེད་པས་ན་བྱེད་པ་ཅན་དུ་བརྗོད་དེ། དེ་ལ་ནི་བྱེད་པ་པོ་གཅིག་གིས་བྱེད་པའི་ཕྱིར་བྱེད་ཅན་ཉིད་དུ་འགྱུར་གྱི། ལས་དང་བྱེད་པ་ཡང་དག་པར་རབ་ཏུ་སྦྱིན་པ་དང་འབྱུང་ཁུངས་དང་གནས་གཞི་རྣམས་མ་ཡིན་ནམ་ཞེ་ན། འདི་ལྟར་བྱེད་ཅན་མི་འགྱུར་
ཏེ། དེའི་ཕྱིར་བཤད་པ། བྱེད་ཅན་གྱི་ནི་བྱེད་པ་ཀུན། །ཅི་ནུས་པས་ནི་རྣམ་པར་དབྱེ། །འདིའི་དགོངས་པ་ནི། འདིར་ནུས་པ་ནི་བྱེད་པ་ཅན་ཏེ། རྫས་ནི་གཙོ་བོ་མ་ཡིན་ནོ། །རྫས་ཀྱང་བྱེད་པ་ཅན་ཏེ། ནུས་པ་དང་ནུས་པ་ཅན་དག་ཐ་དད་མེད་པའི་ཕྱིར་རོ། །དེ་ཕྱིར་ནུས་པའི་རབ་ཏུ་དབྱེ་བ་དུ་མ་དང་། རྫས་དང་
དེའི་བྱེད་པ་ཅན་དག་ཅི་ནུས་པས་བཤད་པར་བྱ་ཞེས་པའོ། །དཔེར་ན། ཨགྣི་ནཱ་པ་ཙ་ཏི། སྠཱ་ལྱཱམྦ་ཙ་ཏི། བ་ལཱཧ་ཀོ་བི་དྱོཏ་ཏེ། བིདྻུ་ཏ། བ་ལཱ་ཧ་ཀཾ་བིདྱོ་ཏ་ཏེ་བིདྻུ་ཏ། བ་ལཱ་ཧ་ཀེ་ན་བིདྱོ་ཏ་ཏེ། བ་ལཱ་ཧ་ཀཱ་ཡ་བིདྱོཏ་ཏེ། བ་ལཱ་ཧ་ཀཱདྡི་དྱོཏ་ཏེ། བ་ལཱ་ཧ་སྱེ་བིདྱོཏ་ཏེ། བ་ལཱ་ཧ་ཀེ་བེདྱུཏ་བིདྱཏ་ཏེ། དེ་ལྟར་བྱས་
ནས་ཀྱང་བརྗོད་པར་བྱ་སྟེ། བྱེད་པ་ཅན་རྣམས་རྣམ་པར་བཤད་པའོ། །འདི་ཉིད་ཀྱི་ཚིགས་སུ་བཅད་པས་ཤིན་ཏུ་གསལ་བར་གསུངས་པ། གཅིག་ཀྱང་དུ་མ་ཉིད་འགྱུར་ཞིང་། །ནཱཌྷྱཾ་ལྡཱ་ཡཐཱ་ན་ཌྷཿ། དེ་བཞིན་ལས་ལ་ཐོབ་པ་སོགས། །སྒྲ་དོན་དུ་མ་ཉིད་དུ་འགྱུར། །ཞེས་སོ། །དེ་ལ་བྱེད་པ་པོ་མངོན་