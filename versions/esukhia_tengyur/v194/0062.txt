{D4270}༄༅༅། །རྒྱ་གར་སྐད་དུ། བིཾ་ཤ་ཏྱུ་པ་སརྒྒཱ་བྲྀཏྟི་ནཱ་མ། བོད་སྐད་དུ། ཉེ་བར་སྒྱུར་བ་ཉི་ཤུ་པའི་འགྲེལ་པ་ཞེས་བྱ་བ། འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །རབ་དང་མཆོག་དང་ལྷག་པར་དང་། ཡང་དག་པར་དང་། རྗེས་སུ་དང་། ཕུལ་དུ་དང་། བྲལ་བ་དང་། ངན་པ་དང་།
རྣམ་པར་དང་། ལེགས་པར་དང་། ངེས་པར་དང་། ཤིན་ཏུ་དང་། སླར་དང་། དག་པར་དང་། བདེ་བར་དང་། མཐོ་བར་དང་། མངོན་པར་དང་། སོ་སོར་དང་བཅས་པའི་མཚན་ཉིད་བྱའོ། །ཡོངས་སུ་དང་། ཉེ་བར་དག་གིས་ཀྱང་མཚན་ཉིད་ཙམ་མོ། །ཉེ་བར་སྒྱུར་བ་ཉི་ཤུ་པ་དེ་རྣམས་ཀྱི་མདོའི་འགྲེལ་པ་མངོན་པར་
བརྗོད་པར་བྱ་སྟེ། རབ་ནི་ལས་དང་པོ་པ་དང་། སྟོབས་རྒྱལ་དང་། སྦྱིན་པའི་སྒྲ་དང་། མངའ་བདག་སྦྱིན་དང་། འབྱུང་བ་དང་། སྦྱོར་བ་དང་། འབྲལ་བ་དང་། ཚིམ་པ་དང་། གཙང་བ་དང་། འདོད་པ་དང་། ནུས་པ་དང་། ཞི་བ་དང་། མཆོད་པ་དང་། མཆོག་དང་། ལྟ་བ་རྣམས་སོ། །རབ་ཅེས་བྱ་བའི་སྒྲ་ནི་དོན་བཅོ་
ལྔ་པོ་དེ་རྣམས་ལ་འཇུག་གོ། །ལས་དང་པོ་པ་ལ་རབ་ཏུ་ལས་དང་པོ་པ་དང་། སྟོབས་རྒྱལ་ལ་རབ་ཏུ་སྟོབས་རྒྱལ་དང་། སྦྱིན་པའི་སྒྲ་ལ་རབ་ཏུ་སྦྱིན་པའི་སྒྲ་དང་། མངའ་བདག་སྦྱིན་ལ་རབ་ཏུ་མངའ་བདག་སྦྱིན་དང་། འབྱུང་བ་ལ་གངས་ཅན་ལས་གང་གཱ་རབ་ཏུ་འབྱུང་བར་འགྱུར་བ་དང་། སྦྱོར་བ་ལ་རབ་ཏུ་སྦྱོར་བ་དང་།
འབྲལ་བ་ལ་རབ་ཏུ་འབྲལ་བ་དང་། ཚིམ་པ་ལ་རབ་ཏུ་ཚིམ་པ་དང་། གཙང་བ་ལ་རབ་ཏུ་གཙང་བའི་ཆུ་དང་། འདོད་པ་ལ་རབ་ཏུ་འདོད་པའི་རྒྱལ་པོ་དང་། ནུས་པ་ལ་རབ་ཏུ་ནུས་པ་དང་། ཞི་བ་ལ་རབ་ཏུ་ཞི་བ་དང་། མཆོད་པ་ལ་རབ་ཏུ་མཆོད་པའི་མེ་དང་། མཆོག་ལ་རབ་ཏུ་སྦོམ་པའི་ཤིང་མཆོག་དང་། ལྟ་བ་ལ་རབ་
ཏུ་ལྟ་བའོ། །མཆོག་ནི་གསོད་པ་དང་། བྱི་དོར་དང་། གཤེགས་པ་དང་། རྣམ་པར་གནོན་པ་དང་། འཕེལ་བ་དང་། རྒྱལ་བ་དང་། གཙོ་བོ་དང་། མཐུན་པ་དང་། མི་མཐུན་པ་རྣམས་ལའོ། །མཆོག་ཅེས་པའི་ཉེ་བར་སྒྱུར་བ་ནི་དོན་དགུ་པོ་དེ་རྣམས་ལ་འཇུག་གོ། །གསོད་པ་ལ་མཆོག་ཏུ་གསོད་པ་དང་། བྱི་དོར་ལ་
མཆོག་ཏུ་བྱི་དོར་དང་། གཤེགས་པ་ལ་མཆོག་ཏུ་གཤེགས་པ་དང་། རྣམ་པར་གནོན་པ་ལ་མཆོག་ཏུ་རྣམ་པར་གནོན་པ་དང་། འཕེལ་བ་ལ་མཆོག་ཏུ་འཕེལ་བ་དང་། རྒྱལ་བ་ལ་མཆོག་ཏུ་རྒྱལ་བ་དང་། གཙོ་བོ་ལ་མཆོག་ཏུ་གཙོ་བོ་དང་། མཐུན་པ་ལ་མཆོག་ཏུ་མཐུན་པ་དང་། མི་མཐུན་པ་ལ་མཆོག་ཏུ་མི་