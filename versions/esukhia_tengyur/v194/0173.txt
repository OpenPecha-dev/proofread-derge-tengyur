ཞེས་པའི་བཱའི་སྒྲ་ནི་འམ་གྱི་དོན་ཏོ། །འདི་ཡི་ཚད་སུམ་ཅུ་ཡིན་པ་ནི་ཏྲི་ད་ཤཱཿ། དོན་གཞན་ལ་དུ་མའོ་ཞེས་པས་ཚིག་དོན་གྱི་བསྡུ་བ་བྱའོ། །གྲངས་ལས་དོན་གཞན་ལ་ཞེས་པས་དེའི་བསྡུ་བའི་མཐར། བིད་ཤ་ཏིའི་ཏིའོ་ཞེས་པས་ཏིའི་སྒྲ་དབྱིའོ། །ཐམས་ཅད་དུ་མཐའི་ཨ་ཙ་ལ་སོགས་
པའི་ཞེས་པས་མཐའི་ཨ་ཙ་ལ་སོགས་པ་དབྱིའོ། །ལྷན་ཅིག་གི་ཚིག་སྔ་མ་ཅན་ནི། ཙ་བ་དང་ས་ཧ། ཅིག་ཕྱུང་བའི་ཤིང་གང་ཡིན་པ་ནི། ས་མཱུ་ལོརྡྷཾ་ཏ་སྟ་རུཿ། འདིར་ཡང་ཚིག་གཞན་དོན་གྱི་བསྡུ་བའོ། །དོན་གཞན་ལས་ས་ཧའི་སའོ་ཞེས་པས་ས་ཧ་ནི་སའི་དངོས་པོར་འགྱུར་རོ། །བྱ་ཏི་ཧ་རིའི་མཚན་
ཉིད་ནི་དཔེར་ན། སྐྲ་དང་སྐྲ་ལ་བཟུང་ནས་འཐབ་པ་ལ་འཇུག་པ་ནི། ཀེ་ཤཱ་ཀེ་ཤི་དབྱུག་པ་དང་དབྱུག་པ་བཟུང་ནས་འཐབ་པ་ལ་འཇུག་པ་ནི། དཎྜཱ་དཎྜི། ལ་གུ་ཌཱ་ལ་གུ་ཌི། ཁཌྒཱ་ཁཌྒཱི། ཀཱི་ལཱ་ཀཱི་ལི། མུཥྚཱ་མུཥྚི། དེ་ལ་བཟུང་ནས་དེ་དང་འཐབ་པ་ལ་འཇུག་པའི་རང་བཞིན་ཡིན་པས། ཚིག་གཞན་དོན་གྱི་བསྡུ་
བའོ། །ཨ་ཙ་བྱ་ཏི་ཧཱ་ར་ཞེས་པས་བསྡུ་བའི་མཐར་ཨི་ཙའོ། །ཨི་ཙ་ལའོ་ཞེས་པས་ཚིག་སྔ་མའི་ཨཱ་ཉིད་དོ། །ཡ་སྱེ་ཏནྟ་ལོཿ། ཏཥྛ་ཏི་གུ་ལ་སོགས་པར་བཀླག་པའི་ཕྱིར་གྲངས་མེད་པའི་བསྡུ་བའོ། །དེའི་ཕྱིར། བྱེད་པ་ཅན་ལ་སྔ་མ་ལས་སོ་ཞེས་པས་སུ་པ་འཇིག་གོ། །ཕྱོགས་གཞན་འཛིན་པའི་མཚན་ཉིད་ནི།
ལྷོ་དང་ཤར་གྱི་ཕྱོགས་དང་ཉེ་བ་གཞན་པ་འཛིན་པ་དེ་ནི། དཀྵི་ཎ་པཱུརྦ་དི་ཀ །བཤྩ་མ་དཀྵི་ཎཱ་དི་ཀ །པཱུརྦོཏྟ་ར་དིཀ །ཚིག་གཞན་དོན་ཉིད་ཀྱི་བསྡུ་བའོ། །ཡང་ན་ལྷ་ཡང་འདི་ཡིན་ལ་ཤར་ཡང་ཡིན་པས་ན་ཞེས་པ་ལ་སོགས་པར་ཚིག་རྣམ་པར་སྦྱར་ཏེ། ཁྱད་པར་གྱི་བསྡུ་བའོ། །ཤར་ལ་སོགས་པའི་འཇུག་
པ་ཙམ་ལ་ཞེས་སྐྱེས་པ་བཞིན་གྱི་དངོས་པོར་འགྱུར་གྱི། བུད་མེད་ཀྱི་རྐྱེན་ནི་མི་འགྱུར་རོ། །ཤར་ལྷོའི་ཕྱོགས་ཞེས་པ་ལ་སོགས་པར་ཡང་བལྟ་བར་བྱའོ། །གྲངས་སྔ་མ་ཅན་གྱི་བསྡུ་བ་ནི་རྣམ་པ་གཉིས་སུ་ཤེས་པར་བྱ་སྟེ། གཅིག་དང་འདྲ་བའི་དངོས་པོ་དང་། དུ་མ་དང་འདྲ་བའི་དངོས་པོ་དག་གོ། །
གཅིག་དང་འདྲ་བའི་དངོས་པོ་ནི། །དཔེར་ན། ཏྲི་ན་ཤྲཱིངྒཱ་ནི། ཀུན་བསྡུས་པ་ལ། ཏྲི་ཤྲིདྒཾ། ཙ་ཏུཿ། ཤྲིཾ་གཾ །པཱ་ཏྲ་ལ་སོགས་རྣམས་ཀྱིས་མ་ཡིན་ནོ་ཞེས་པས་བུད་མེད་ཀྱི་དགག་པ་ལས་ངིཔ་མེད་དོ། །རྩ་བ་ལྔ་ཡིན་པ་ཀུན་བསྡུས་པ་ལ་ནི། པཉྩ་མཱ་ལཱི། དེ་བཞིན་དུ་ད་ཤ་མཱུ་ལཱི། ཞེས་པ་ལ་སོགས་པ་དོན་