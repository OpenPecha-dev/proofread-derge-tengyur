རྗེས་སུ་ནི་ཕྱིས་བརྗོད་པ་གང་རྣམས་རྗེས་སུ་བརྗོད་པ་ནི་རྗེས་སུ་སྦྱིན་པའོ། །དབྱངས་དང་ཡོན་ཏན་མེད་པ་གང་དེ་རྣམས་དབྱངས་མེད་དོ། །དང་པོ་དང་། གསུམ་པ་དང་། ལྔ་པ་དང་། མཐར་གནས་རྣམས་སྲོག་ཆུང་ངོ་། །གང་སྡེ་ཚན་རྣམས་ཀྱི་དང་པོ་དང་། གསུམ་པ་དང་། ལྔ་པ་རྣམས་སོ། །ཀ་ག་ང་དང་། ཙ་ཛ་ཉ་དང་།
ཊ་ཌ་ཎ་དང་། ཏ་ད་ན་དང་། པ་བ་མ་གང་རྣམས་དང་། མཐར་གནས་ཡ་ར་ལ་ཝ་དེ་རྣམས་ཐམས་ཅད་སྲོག་ཆུང་ངོ་། །ཅིའི་ཕྱིར་ཆུང་བ་དང་ལྡན་པའི་སྲོག་ཅེས་བྱ་ན་གང་རྣམས་ཆེར་བྱས་པའི་ཕྱིར་རོ། །ཅིག་ཤོས་ནི་སྲོག་ཆེན་རྣམས་སོ། །ཅིག་ཤོས་སུ་བརྗོད་པ་ནི་སྡེ་ཚན་ལྔའི་གཉིས་པ་དང་། བཞི་པ་རྣམས་སོ། །
ཁ་གྷ་དང་། ཚ་ཛྷ་དང་། ཋཌྷ་དང་། ཐ་དྷ་དང་། པ་བྷ་རྣམས་སོ། །ཤ་ཥ་ས་ཧ་ཞེས་པ་ནི་དེ་མ་ཐག་པར་བརྗོད་པའི་ཕྱིན་ཅི་མ་ལོག་པ་གང་གིས་ན་སྲོག་ཆེན་པོར་རྟོགས་པར་བྱའོ། །གསུམ་པ་དང་། བཞི་པ་དང་། ལྔ་པ་དང་། རྗེས་དབྱངས་དང་བཅས་པ་དང་། མཐར་གནས་པ་དང་། ཧ་ཡིག་རྣམས་སོ། །གང་སྡེ་
ཚན་ལྔའི་གསུམ་པ་དང་། བཞི་པ་དང་། ལྔ་པ་རྣམས་སོ། །ག་གྷ་ང་དང་། ཛ་ཛྷ་ཉ་དང་། ཌ་ཌྷ་ཎ་དང་། ད་དྷ་ན་དང་། བ་བྷ་མར་བཤད་དོ། །རྗེས་དབྱངས་དང་བཅས་པ་རྗེས་དབྱངས་དང་ལྷན་ཅིག་པའོ། །ཡ་ཡིག་དང་། རེ་ཕ་དང་། ལ་ཡིག་དང་། ཝ་ཡིག་དང་། ཧ་ཡིག་དེ་རྣམས་སོ། །ཡངས་པ་མགྲིན་པའི་
སྒྲའི་རྗེས་སུ་སྦྱིན་པ་དབྱངས་ཅན་ཡིན་ནོ། །ཡངས་པ་ནི་དོག་པ་མེད་པ་ཞེས་པ་ལ་སོགས་པ་སྔར་བཞིན་ནོ། །དབྱངས་དང་ཡོན་ཏན་ལྡན་པའི་ཕྱིར་དབྱངས་རྣམས་སོ། །གཉིས་པ་དང་། བཞི་པ་དང་། ཤ་ཥ་ས་ཧ་དྲོ་བ་རྣམས་སོ། །གང་སྡེ་ཚན་ལྔའི་གཉིས་པ་དང་། བཞི་པ་རྣམས་སོ། །ཁ་གྷ་དང་། ཚ་ཛྷ་དང་། ཋ་ཌྷ་
དང་། ཐ་དྷ་དང་། ཕ་བྷ་རྣམས་སུ་བརྗོད་དོ། །ཤ་ཥ་ས་ཧ་དེ་རྣམས་ཐམས་ཅད་དེ་ལྟར་དྲོ་བའི་ཡོན་ཏན་དང་ལྡན་པའི་ཕྱིར་དྲོ་བ་རྣམས་སུ་བལྟ་བར་བྱའོ། །དེ་ལྟ་བུ་ཉིད་ཕྱིའི་རབ་ཏུ་རྩོལ་བའོ། །དེ་ལྟ་བུ་གང་རྣམས་དེ་མ་ཐག་པར་བརྗོད་པ་རྣམས་ཕྱིའི་རྩོལ་བར་རིག་པར་བྱའོ། །འདིར་ཡང་ཡི་གེ་ཐུང་བ་དང་རིང་བ་དང་། ཤིན་
ཏུ་རིང་པོ་ཞེས་པའི་དབྱེ་བ་རྣམ་པ་གསུམ་མོ། །འདིར་ཞེས་པ་ནི་དེར་རོ། །ཡི་གེ་ནི་རབ་ཏུ་བྱེད་པའོ། །ཨ་ཡིག་ནི་ལའི་བྱེད་པའོ། །དེ་ཡང་ཐུང་བ་དང་རིང་བ་དང་། ཤིན་ཏུ་རིང་བའི་རབ་ཏུ་བྱེད་པས་རྣམ་པ་གསུམ་ནི་རབ་ཏུ་བྱེད་པ་གསུམ་མོ། །དབྱེ་བ་ནི་ཕྱེ་བ་ཞེས་པ་ཡིན་ནོ། །ཡི་གེའི་བསྡུ་བས་རྣམ་པར་གཞག་པ་ཐམས་