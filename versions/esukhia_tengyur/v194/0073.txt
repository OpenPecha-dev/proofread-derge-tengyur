སྔར་ལྟར་དེ་རྣམས་བསིལ་བར་བྱའོ། །རྀ་ཡིག་ལ་རེ་ཕ་གནས་པ་གང་། དེའི་ནང་ན་གནས་པའམ། དེ་ལ་གལ་ཏེ་དང་པོ་དང་། རེ་ཞིག་དམ་བཅའ་བར་བྱ་སྟེ། ཨགྣིརྲྀཏ་དྷུ་ཤྱ་ཞེས་པ་ནི་གང་ཞིག་རྀ་ཡིག་དང་ལྷན་ཅིག་རེ་ཕའོ། །དེ་གང་ལས་ཨཏ་ཅེས་པས་ཨཏའོ། །ཨགྣིརྲྀ་ཏ་མི་ཏྱ་ཏྲ་རོ་རྀ་
ཞེས་པས་དབྱི་བར་འགྱུར་རོ། །དེ་ལྟར་ཡང་དེ་སྟེར་ལོ་པཎ་ཞེས་པས་རིང་པོ་ཉིད་བཀག་གོ། །དེའི་ཕྱིར་དང་པོ་མི་སྦྱོར་རོ། །དེའི་མཐར་བརྗོད་པར་བྱ་སྟེ། དེ་ལྟར་ཡང་གལ་ཏེ་ཧོ་ཏྲེ་ར་ཐནྟར་ཞེས་པས་འདིར་རོ་རྀ་དབྱི་བར་འགྱུར་རོ། །དེའི་ཕྱིར་མཐར་ཡང་ངོ་། །དེའི་ནང་དུ་ངེས་པར་གནས་ཏེ། དེ་ལྟར་ཡང་དྲེ་ཎཱ་ཞེས་པས་འདིར་
མཚོན་ལ་ར་ཥནྣོ་ཌྷྡཎ་ཞེས་པ་འདིའི་སྦྱོར་བས་ཎ་ཉིད་མ་ཡིན་པའི་ཕྱིར་ནང་དུ་ཡང་མི་འཐོབ་བོ། །དེ་ལྟར་གང་བདེན་པར་ངེས་པར་གནས་སོ། །དགོས་པའི་དབང་ལས་ཀྱང་རྣམ་པར་ཤེས་པར་བྱའོ། །དེ་བས་ན་ཇི་ལྟར་དགོས་པ་རབ་ཏུ་བསྒྲུབ་པ་དང་། ཉེས་པ་ཡང་ཡོངས་སུ་བརྗོད་པར་བྱའོ། །དེ་ལྟར་བྱ་རོག་གི་མིག་དང་གདོང་གི་
མངོན་པར་འགྲོ་བ་ལྟར་བྱའོ། །འདི་ལྟ་སྟེ། བྱ་རོག་གི་ཀུན་དུ་བལྟ་བ་དང་ལྡན་པ་ན་གང་ཞིག་གང་དུ་དོན་གྱི་ཕྱོགས་གཉིས་ལ་བལྟ་བར་འདོད་པ་ཡིན་ནོ། །དེ་ལ་དེ་རུ་དེ་ལྟར་དབང་པོ་འགྲོ་བར་བྱའོ་གསུངས་པ། ཨ་ཏ་ཨགྣིརྡྲེ་ཏ་དཀའ། །འདི་མཐར་ཧོ་ཏྲི་ར་ཐ་མཐར། །འབྲས་བུ་དྲི་ཡི་ནང་དུ་བརྗོད། །དེ་ཕྱིར་བྱ་རོག་
རིང་བལྟ་བཞིན། །ཞེས་སོ། །སོ་ལས་ལྀ་དང་ཏུ་དང་ལ་དང་ས་རྣམས་སོ། །ལྲྀ་དང་ནི་ལྲྀ་ཡིག་གོ། །ཏུ་དང་ནི་ཏ་སྡེའོ། །ལ་དང་ནི་ལ་ཡིག་གོ། །ས་དང་ནི་ས་ཡིག་གོ། །ལྲྀ་ཏུ་ལས། དེ་རྣམས་སོའི་གནས་སུ་ཁོང་དུ་ཆུད་པར་བྱའོ། །སྣ་ལས་ནི་རྗེས་སུ་དབྱངས་སོ། །ཨ་མ་ནི་རྗེས་སུ་དབྱངས་སོ། །དེའི་གནས་
ནི་སྣའོ། །རང་གི་གནས་རྣམས་ལ་སྣ་ཅན་ད་ཉ་ཎ་ན་མ་རྣམས་སོ། །རང་གི་གནས་རྣམས་ཀྱང་མགྲིན་པ་དང་རྐན་དང་རྩེ་མོ་ཅན་དང་། སོ་དང་མཆུའི་མཚན་ཉིད་སྣའི་གནས་གང་རྣམས་རྗེས་སུ་སྣ་ཅན་ནོ། །ང་ཡིག་གི་རང་གནས་ནི་མགྲིན་པ་སྟེ། ཀའི་སྡེ་ཚན་ཡིན་པའི་ཕྱིར་རོ། །ཉ་ཡིག་གི་རང་གནས་ནི་རྐན་ཏེ།
ཙའི་སྡེ་ཚན་ཡིན་པའི་ཕྱིར་རོ། །ཎ་ཡིག་གི་རང་གནས་ནི་རྩེ་མོ་ཅན་ཏེ། ཊའི་སྡེ་ཚན་ཡིན་པའི་ཕྱིར་རོ། །ན་ཡིག་གི་རང་གནས་ནི་སོ་སྟེ། ཏའི་སྡེ་ཚན་ཡིན་པའི་ཕྱིར་རོ། །མ་ཡིག་གི་རང་གནས་ནི་མཆུ་སྟེ། པའི་སྡེ་ཚན་ཡིན་པའི་ཕྱིར་རོ། །དེ་ལྟར་བཤད་པ་ཡིན་ཏེ། རེ་རེའི་ང་ཡིག་ལ་སོགས་པ་རེ་རེ་མགྲིན་པ་ལ་