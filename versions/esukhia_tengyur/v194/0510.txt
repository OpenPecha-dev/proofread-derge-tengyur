ལཱ་པཱཿ། ཨཎ་སྨོས་པ་ནི་ལྷག་པར་སྒྲུབ་པའི་དོན་ཏོ། །ཚཎ་ཡང་བཀག་པའི་ཕྱིར་ཁ་ཅིག་ཏུ་ཡཎ་ཉིད་ཇི་ལྟ་བ་བཞིན་འགྱུར་རོ། །དེས་ན་མཐུར་ཡིས་རབ་ཏུ་བརྗོད་པ་ནི། མཱ་ཐཱུ་རི། འགྲེལ་པའོ། །སཽ་ལ་བྷཱ་ནི། བྲམ་ཟེ་མོའོ། །ཚ་ག་ལིན་ལས་ཌྷ་ལ་འཇིག་གོ། །རབ་ཏུ་བརྗོད་པའི་དོན་ལས་འགྱུར་ཏེ། ཎི་ནིའི་
དམིགས་བསལ་ལོ། །ཚ་ག་ལིན་གྱིས་རབ་ཏུ་བརྗོད་པའི་རིག་བྱེད་རིག་པར་བྱེད་པའི་ཀློག་པ་ནི། ཙྪ་ག་ལེ་ཡ་ནིཿ། ཀརྨནྡ། ཀྲྀ་ཤྭཱ་ཤྭ་དག་ལ་དགེ་སློང་དང་གར་གྱི་མདོ་དག་ལ་ཨི་ཎིའོ། །འདི་དག་གིས་རབ་ཏུ་བརྗོད་པ་ལ་རིམ་པ་བཞིན་དུ་དགེ་སློང་གི་མདོ་དང་གར་གྱི་མདོ་དག་ལ་ཨི་ཎི་འགྱུར་
ཏེ། དེ་ཡང་ཀློག་པ་དང་རིག་བྱེད་བྱེདཔ་ཉིད་དོ། །ལྷས་སྦྱིན་གྱིས་རབ་ཏུ་བརྗོད་པའི་དགེ་སློང་གི་མདོ་རིག་པར་བྱེད་པའམ་ཀློག་པ་ལ་ཀརྨནྡི་ནཿ། དགེ་སློང་རྣམས་སོ། །རྟ་སྐེམ་གྱིས་རབ་ཏུ་བརྗོད་པའི་གར་གྱིས་མདོ་རིག་པར་བྱེད་པ་ནི། ཀྲི་ཤཱ་ཤྭི་ན། ཟློས་གར་རྣམས་སོ། །པཱ་རཱ་ཤཪྻཿ། ཤི་
ལཱ་ལི་དག་ལ་ཎི་ནིའོ། །འདི་དག་གིས་རབ་ཏུ་བརྗོད་པ་ལ་རིམ་པ་ཇི་ལྟ་བ་བཞིན་དུ་དགེ་སློང་གི་མདོ་དང་གར་གྱི་མདོ་བརྗོད་པ་ལ་ནི་འགྱུར་ཏེ། དེ་ཡང་ཀློག་པ་དང་རིག་པར་བྱེད་པའི་ཡུལ་ལོ། །པཱ་རཱ་ཤཪྻ་ཡིས་རབ་ཏུ་བརྗོད་པའི་དགེ་སློང་གི་མདོ་རིག་པར་བྱེད་པའམ་ཀློག་པ་ནི། པཱ་རཱ་ཤཱ་རི་ཎཿ། དགེ་
སློང་རྣམས་སོ། །ཨཎ་ཏི་བུ་རྒྱུད་ལ་ཞེས་པས་ཡང་དབྱིའོ། །ཤི་ལཱ་ལིན་གྱིས་རབ་ཏུ་བརྗོད་པའི་གར་གྱི་མདོ་རིག་པར་བྱེད་པའམ་ཀློག་པ་ནི། ཤཻ་ལ་ལི་ནཿ། ཟློས་གར་རྣམས་སོ། །སྔོན་གྱི་དྲང་སྲོང་ལས་བྲམ་ཟེ་ལའོ། །སྔོན་གྱི་དྲང་སྲོང་བརྗོད་པ་ལ་རབ་ཏུ་བརྗོད་པའི་བྲམ་ཟེ་ལ་ནི་འགྱུར་
ཏེ། དེ་ཡང་ཀློག་པ་དང་རིག་བྱེད་བྱེད་པ་ཉིད་དོ། །ཤཱ་ཊྱཱ་ཡན་ཡིས་རབ་ཏུ་བརྗོད་པའི་བྲམ་ཟེ་རིག་པའམ་ཀློག་པར་བྱེད་པ་ནི། ཤཱ་ཊྱཱ་ཡ་ན་ནིཿ། ཨཻ་ཏི་རེ་ཥི་ཎཿ། བྷཱལླ་བྷི་ནཿ། སྔོན་སྨོས་པ་ཅི་ཞེ་ན། ཡཛྙ་བལྐ་ཡིས་རབ་ཏུ་བརྗོད་པ་ནི། ཡ་ཛྙ་བལྐ་ནི། བྲམ་ཟེ་རྣམས་སོ། །འདི་ཉིད་ཚིག་ཕྲད་
ལས་པུ་ར་ཏཱ་སྟེ། པུ་རཱ་ཎའི་སྒྲ་དང་རྣམ་གྲངས་ལེགས་པ་མ་ཡིན་ནོ། །འདི་ནི་བྲམ་ཟེ་རིག་བྱེད་པ་རྣམས་ཀྱིས་གསང་སྔགས་འཆད་བྱེད་དུ་གྱུར་པའི་གཞུང་ངོ་། །རྟོག་པ་ལའོ། །རབ་ཏུ་བརྗོད་པ་ཞེས་པ་ཉིད་དེ། སྔོན་གྱི་དྲང་སྲོང་དེ་ཡིས་རབ་ཏུ་བརྗོད་པའི་རྟོག་པ་ལ་ཎི་ནི་འགྱུར་ཏེ། པངྒིས་རབ་