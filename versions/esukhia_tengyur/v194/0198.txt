ལའོ་ཞེས་པས་ཏངའོ། །འགའ་ཞིག་ཏུ་གཉིས་པ་འགྱུར་ཏེ། དཔེར་ན། བྲྀཀྵཾ་ཙྪ་ནནྟི་དེ་བ་དཏྟཿ། ཤསྟྲཾ་པ་ཋ་ཏི་མཱ་ན་ཀཿ། དྷརྨམྦ་བཱི་ཏི་དེ་བཱན་བུདྡྷོ་བྷ་ག་ཝཱན། འགའ་ཞིག་ཏུ་དྲུག་པ་འགྱུར་ཏེ། དཔེར་ན། ཨེ་དྷོ་ད་ཀ་སྱེ་པ་ཀུ་རུ་ཏེ། ཞེས་པ་འབྲེལ་པ་འཆད་པར་འདོད་པའི་ལས་ལ་དྲུག་པའོ། །ཨེ་
དྷོ་ད་ཀ་མུ་པ་ཀུ་རུ་ཏེ། ཞེས་པ་སྟེ། བྱ་བའི་ལས་འཆད་པར་འདོད་པ་ལ་གཉིས་པའོ། །དེ་ལྟར་ཐམས་ཅད་ལ་མཱ་ཏུ། སྨ་ར་ཏི། མཱ་ཏུ་ར་དྷྱེ་ཏེ། མཱསྟ་ར་མ་དྷྱེ་ཏེ། སིརྤྤི་སོ་ད་ཡ་ཏེ། སིརྤྤི་སོ་ད་ཡ་ཏེ། སརྤྤི་སནྡ་ཡ་ཏེ། གོ་པཱ་ལ་ཀོ་བྲཱཧྨ་ཎ་ཡཿ། རཽ་ར་སྱ་རུ་ཛ་ཏེ། རོ་རཾ་རུ་ཛ་ཏི་རོ་གཿ། ཙཽ་ར་ཀྲ་ཐ་མ་
ཏི། ཙོ་རཤྩ་ཀྲ་ཐ་ཡ་ཏི། ཤ་ཏྲུ་ཎཱཾ་པི་ནིཥྚ་པུ་རུ་ཥཿ། ཞེས་པ་ལ་སོགས་པའོ། །འགའ་ཞིག་ཏུ་བཞི་པ་འགྱུར་ཏེ། དཔེར་ན། གྲཱ་མཱ་ཡ་བྲ་ཛ་ཏི། གྲ་མཱ་ཡ་གཙྪ་ཏི། ཞེས་པ་སྟེ། དེའི་ཆེད་ཀྱི་དོན་འཆད་པར་འདོད་པ་ལ་དེའི་ཆེད་ཀྱི་དོན་ལའོ་ཞེས་པས་བཞི་པའོ། །གྲཱ་མཱཾ་གཙྪ་ཏི། གྲཱ་མཾ་བྲ་ཛ་ཏི།
ཞེས་པ་ནི་ལས་འཆད་པར་འདོད་པ་ལ་གཉིས་པ་ཉིད་དོ། །དེ་ལ་གང་གི་ཚེ་བྱ་བ་ལ་ཏང་ལ་སོགས་པ་རྣམས་སྒྲུབ་པ་དེའི་ཚེ། ལས་གཉིས་དང་ལྡན་པའི་བྱ་བའི་དོན་རྣམས་ཏེ། ལས་ཀྱང་གང་ཞེ་ན། ཏིང་ལ་སོགས་པ་རྣམས་ཀྱིས་མངོན་པར་བརྗོད་པའོ། །གཙོ་བོའི་ལས་དང་གཙོ་བོ་མ་ཡིན་པ་ནི་ཅི།
གཉི་ག་གཙོ་བོ་ནི་ཅི་ཞེས་དོགས་པ་ལ། བཤད་པ་བྱེད་པས་ཚིགས་སུ་བཅད་པ་གཅིག་གིས་དོགས་པ་བཟློག་པར་བྱས་པ། གཙོ་བོའི་ལས་སུ་མངོན་བརྗོད་པ། །ལས་ལ་སོགས་པ་རྣམ་པ་གཉིས། །གཙོ་བོ་མ་ཡིན་འཇོ་བ་སོགས། །ཎི་མཐའ་བྱེད་པ་པོ་དང་ལས། །ཞེས་པའི་གཙོ་བོའི་
ལས་སུ་མངོན་བརྗོད་པ། །ལས་ལ་སོགས་པ་རྣམ་པ་གཉིས། །ཞེས་པའི་དོན་ཅི་ཞེ་ན། གང་གི་ཚེ་ལས་ལ་ཏང་ལ་སོགས་པ་རྣམས་བསྒྲུབས་པ་དེའི་ཚེ་ལས་གཉིས་དང་ལྡན་པའི་བྱ་བའི་དོན་རྣམས་ལ་གཙོ་བོའི་ལས་མངོན་པར་རྗོད་པར་བྱེད་དོ། །དེ་ནི་བཤད་པའི་ལས་ཉིད་ཀྱི་ཕྱིར་དེ་ལ་དོན་
ཙམ་ལ་དང་པོའོ་ཞེས་པས་རྣམ་དབྱེ་དང་པོ་རྣམས་འགྱུར་རོ། །གཙོ་བོ་མ་ཡིན་པའི་ནི་མ་བཤད་པའི་ལས་ཀྱི་ཕྱིར་དེ་ལ་རྣམ་དབྱེ་གཉིས་པ་ཉིད་འགྱུར་ཞིང་། མ་བཤད་པའི་བྱེད་པ་པོ་ལ་ནི་གསུམ་པ་ཁོ་ན་འགྱུར་རོ། །ནཱི་ཡ་ཏེ་ཛོ་གྲཱ་མནྡེ་བ་དཏྟེ་ན་ཨུ་ཧྱ་ཏེ་བྷཱ་རོ་མ་ནུ་ཥྱ་ཎེ་གྲཱ་མཾ། ཨཱ་ཀྲྀ་ཥྱ་ཏེ་རཱ་ཛ་པྲ་ཀྲྀ་ཏི་