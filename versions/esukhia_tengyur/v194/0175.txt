བསྡུ་བ་སྟེ། དེ་མ་ནིང་ངོ་ཞེས་པས་མ་ནིང་གི་རྟགས་སོ། །དེ་ལས་བྱེད་པ་ལས་གོང་དུའོ་ཞེས་པས་སུཔ་འཇིག་གོ། །ཚིག་སྔ་མ་གྲངས་མེད་པ་ཡིན་པ་ནི། དཔེར་ན་བུམ་པ་དང་ཉེ་བ་གང་ཡིན་པ་དེ། ཨུ་པ་ཀུམྦྷཾ། དེ་བཞིན་དུ། ཨུ་པ་ན་ག་རཾ། ཨུ་པ་བ་ན། ཨུ་པཱ་ཤྭཾ། ཨུ་
གྲཱ་མཾ། ཨུ་པ་པརྦྦཾ། ཨུ་པ་ར་ཐཾ། ཨུ་པ་མཱརྒྒཾ། གྲངས་མེད་པའི་རྣམ་དབྱེ་ལའོ་ཞེས་པ་ལ་སོགས་པས་གྲངས་མེད་པའི་བསྡུ་བའོ། །དེ་ལས་བྱེད་པ་ལས་གོང་དུའོ་ཞེས་པས་སུ་པ་འཇིག་པ་ཐོབ་པ་ལ། ཨཏ་ལས་མ་ཡིན་ཞིང་ལྔ་པ་མ་ཡིན་པ་ཨ་མའོ་ཞེས་པའི་དགག་པས་མི་འགྱུར་རོ། །ཡ་ཡེ་
བྲྀདྡྷཱ་ཡ་ཐཱ་བྲིདྡྷཾ། བྲཱཧྨ་ཎཱ་མཱ་མནྟྲ་ཡ་སྭ། གྲངས་མེད་པའི་རྣམ་དབྱེ་ལའོ་ཞེས་པ་ལ་སོགས་པས། དོན་ཇི་ལྟར་འདོད་པའི་གྲངས་མེད་པའི་བསྡུ་བའོ། །བསྡུ་བ་དེ་དག་རྣམས་ལ་ཡང་གཙོ་བོར་གྱུར་པ་བཞི་ཞེས་བྱ་སྟེ། ཚིག་གི་དོན་ཕྱི་མ་གཙོ་བོ་དང་། ཚིག་གི་དོན་སྔ་ཕྱི་གཉི་ག་གཙོ་བོ་དང་། ཚིག་
གི་དོན་གཞན་གཙོ་བོ་རྣམས་སོ། །དང་པོ་ལ་སོགས་པའི་བསྡུ་བ་ལ་ནི། གཙོ་བོ་རྣམ་པ་གཉིས་ཏེ། ཚིག་གི་དོན་སྔ་མ་གཙོ་བོ་དང་། ཚིག་གི་དོན་ཕྱི་མ་གཙོ་བོའོ། །ཚིག་གི་དོན་སྔ་མ་གཙོ་བོ་ནི། དཔེར་ན་པྲཱསྟ་ཛཱི་བི་ཀ་ཞེས་པ་ལྟ་བུའོ། །ཁྱད་པར་གྱི་བསྡུ་བ་ལ་ཡང་གཙོ་བོ་རྣམ་པ་གཉིས་ཏེ། ཚིག་ཕྱི་
མའི་དོན་གཙོ་བ་དང་། ཚིག་སྔ་མའི་དོན་གཙོ་བའོ། །ཚིག་ཕྱི་མའི་དོན་གཙོ་བ་ནི། དཔེར་ན། ནི་ལོཏྤ་ལ་ཞེས་པ་ལྟ་བུའོ། །ཚིག་ཕྱི་མ་གཙོ་བ་ནི། དཔེར་ན། པུ་རུ་ཥ་བྱཱ་གྷྲཱ་ལྟ་བུའོ། །གཞན་དོན་གྱི་བསྡུ་བ་ལ་ཡང་གཙོ་བ་རྣམ་པ་གཉིས་ཏེ། ཚིག་གཞན་གྱི་དོན་གཙོ་བ་དང་། ཚིག་གཉི་གའི་དོན་
གཙོ་བའོ། །ཚིག་གཞན་གྱི་དོན་གཙོ་བ་ནི། དཔེར་ན། ཙི་ཏྲ་གུ་པཿ། ཤ་བ་ལ་གུཿ། ཨརྩི་ཏ་བུདྡྷ་ཞེས་པ་ལྟ་བུའོ། །གཉི་གའི་ཚིག་དོན་གཙོ་བ་ནི། དཔེར་ན་དྭི་ཏྲཱ་ཞེས་པ་ལྟ་བུའོ། །དང་གི་དོན་གྱི་བསྡུ་བ་ནི། ཚིག་གཉི་གའི་དོན་གཙོ་བོ་ཁོ་ན་སྟེ། དཔེར་ན། བྲཧྨ་ཎ་ཀྵ་ཏྲི་ཡ་བཻ་ཤྱ་སཱ་དྲཱཿར་རྫུ་ནཽ། ལྟ་བུ་དག་གོ། །
གྲངས་སྔོན་མ་ཅན་གྱི་བསྡུ་བ་ནི། ཚིག་ཕྱི་མའི་དོན་གཙོ་བ་ཉིད་དོ། །དཔེར་ན། ཏྲ་ཤྲྀདྒ། ལྟ་བུའོ། །གྲངས་མེད་པའི་བསྡུ་བ་ལ་ནི། གཙོ་བ་རྣམ་པ་གསུམ་སྟེ། ཚིག་སྔ་མའི་དོན་གཙོ་བ་དང་། ཚིག་ཕྱི་མའི་དོན་གཙོ་བ་དང་། ཚིག་གཞན་གྱི་དོན་གཙོ་བ་རྣམས་སོ། །ཚིག་སྔ་མའི་དོན་གཙོ་བ་ནི། དཔེར་ན། ཨུ་པ་