པས་ཡ་དང་བརྩེགས་པཏྱའོ། །ལེའུ་བཅུ་བདུན་པར། ཨཀ་ནི་ཨཀ་ལ་རིང་པོའོ་ཞེས་པས་པྲ་ཏཱིའི་ཨི་ཡིག་དང་བྱིངས་ཀྱི་ཨི་ཡིག་གཉིས་དག་རིང་པོར་བྱས་ཏེ། པྲ་ཏཱི་ཏྱའོ། །ལེའུ་བཞི་པར་དོན་ཙམ་ལ་དང་པོའོ་ཞེས་པས་རྣམ་དབྱེ་དང་པོ་སུ་སྦྱར་རོ། །ལྱཔ་ནི་གྲངས་མེད་དམ་མི་ཟད་པ་ཡིན་པས་
ན། བཞི་པར་གྲངས་མེད་ལས་སུ་པའི་འཇིག་གོ་ཞེས་པ་སུ་དབྱིའོ། །ཡང་བྱིངས་དི་ཝ་སོགས་སུ་པད་འགྲོ་བ་ལའོ་ཞེས་པས་པ་དབྱིངས་སོ། །དེའི་སྔོན་དུ་སམ་དང་། ཨུད་ཉེར་བསྒྱུར་རོ། །འགྲོ་བའི་དོན་ཅན་གྱི་བྱིངས་ཡིན་ཡང་ཉེར་བསྒྱུར་དེ་དག་དང་སྦྲེལ་པས་འབྱུང་བ་ལ་འཇུག་སྟེ། སྐད་ཀྱི་བྱིངས་ནི་སྟོབས་ལྡན་ཡང་ཞེས་
སོགས་སོ། །ལེའུ་གསུམ་པར། བྱེད་པ་ལའང་གྷཉའོ་ཞེས་པས་གྷཉའི་རྐྱེན་སྦྱར་རོ། །གྷའི་སྲོག་ཨ་ཡིག་བཞག་ལ། གྷ་དང་ཉ་ཡིག་རྟགས་ཀྱི་དོན་ཏོ། །ལེའུ་ཉེར་གཅིག་པར། ཉིད་ལའོ་ཞེས་པ་དེ་གོང་གི་ཨཱཏ་ཅེས་པ་ལ་བསྙེགས་པས་པཱ་ཞེས་པར་སྦྱར་རོ། །སྒྲ་པ་རྣམས་ཀྱི་ངག་ལ། དབྱངས་མེད་དབྱངས་དང་
སྦྱར་རོ་ཞེས་འདོན་པས་སམ་གྱིམ་ལ་ཨུ་སྲོག་ཏུ་སྦྱར་ཞིང་ད་ལ་གྷཉའི་ཨ་ཡིག་སྦྱར་ཏེ། ས་མུཏྤཱད་ཞེས་པའོ། །འདི་ན་ཤིན་ཏུ་མཁས་པར་ཁས་འཆེ་ཡང་། །འདི་ཙམ་གྱིས་ཀྱང་མགོ་བོ་རྨོངས་འགྱུར་བ། །ཐོས་པ་ཉུང་ངུས་ཚིམ་པ་དེ་རྣམས་ཀྱང་། །མྱུར་དུ་རྟེན་འབྱུང་མངོན་སུམ་རྟོགས་པར་ཤོག། །རྟེན་ཅིང་འབྲེལ་པར་
འབྱུང་ཞེས་པ། །ཆོས་རྣམས་ཀུན་གྱི་ཆོས་ཉིད་ཀྱིས། །ཆོས་ཀུན་སྤྲོས་བྲལ་ཉིད་གསུངས་པ། གཉིས་མེད་གསུང་བ་སྲས་བཅད་མཆོད། །ཅེས་པ་དཔལ་ལྡན་བློ་གྲོ་བརྟན་པར་བར་སྐབས་སུ་སྨྲས་པའོ།། {D4275}༄༅༅། །རྒྱ་གར་སྐད་དུ། ཏི་ངནྟ། བོད་སྐད་དུ། ཏིངའི་མཐའ།
གསུང་གི་དབང་ཕྱུག་ལ་ཕྱག་འཚལ་ལོ། །བྱང་སེམས་ཡོན་ཏན་རྒྱ་མཚོ་ལ། །རྟག་ཏུ་གུས་པས་ཕྱག་འཚལ་ནས། །སྒྲ་མངོན་མི་ཤེས་རྣམ་ཤེས་པའི། །ཏི་ངའི་བྱེ་བྲག་བཤད་པར་བྱ། །དེ་ལ་བྱ་བའི་དོན་ལས་ཤེས་པའི་སྤྱིར་བཏང་ལ་བྱིངས་ལས་ཌུ་པ་ཙཥ་འཚེད་པ་ལའོ་ཞེས་པས་ཌུ་པ་ཙཥའོ། །ཌུ་ཡིག་ཌུ་འགྲོ་བ་ལས་ཀྟྲྀའོ། །
ཞེས་པ་རྟགས་ཀྱི་དོན་ཏོ། །ཥ་ཡིག་བྷིད་སོགས་དང་ཥི་འགྲོ་བ་ལས་ཨངའོ་ཞེས་པ་རྟགས་ཀྱི་དོན་ཏོ། །ཙ་ཡིག་ལས་ཨ་ཡིག་ཀླག་པའི་དོན་ཏོ། །པཙ་ཞེས་གནས་པ་ལ། ད་ལྟར་བ་ལ་ལཊ་འོ་ཞེས་པ་ལཊ་ཕ་རོལ་ཏུ་འགྱུར་རོ། །ཊ་ཡིག་ཊ་འགྲོ་བའི་ཏང་རྣམས་ཀྱི་ཨེའོ་ཞེས་པ་རྟགས་ཀྱི་དོན་ཏོ། །ལ་ཡིག་གི་ཨ་