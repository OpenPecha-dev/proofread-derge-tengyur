པ་ཅན་གྱི་བྱ་བ་ཡི། །ཆོ་གས་རྒྱུ་ནི་འགྲུབ་པར་བྱེད། །གང་དེ་འཆད་པར་འདོད་རྣམས་ལ། །བྱེད་པ་དེ་ནི་རབ་ཏུ་བསྒྲགས། །དེ་ལ་ཐམས་ཅད་དུ། བྱེད་པ་པོ་ལ་ཞེས་པས་གསུམ་པའོ། །ཡང་དག་པར་རབ་ཏུ་སྦྱིན་པ་རྣམ་པ་གསུམ་གང་ཞེ་ན། སྐུལ་བ་དང་རྗེས་སུ་སེམས་པ་དང་།
ཨ་ནི་རཱ་ཀརྟྲི་ཀ་ཞེས་བྱ་བ་རྣམས་སོ། །སྐུལ་བ་ནི། དཔེར་ན། དྲཱ་ཧྨ་ཎཱ་ཡ། གཱནྡ་དཱ་ཏི་ན་རཿ། དེ་ནི་གང་གི་ཕྱིར་བྲམ་ཟེས་མོད་ལ་དགའ་བར་བྱས་ནས་ང་ལ་བྱིན་ཅིག་ཅེས་སྐུལ་བར་བྱེད་པས་ན་སྐུལ་བ་པོ་ཞེས་བརྗོད་པར་བྱའོ། །དེ་བཞིན་དུ། མཱ་ན་བ་ཀཱ་ཡ་བྷི་ཀྵཱནྡ་དཱ་ཏི། དུ་བྷུ་ཀྵི་ཏཱ་ཡ་ཨོ་ད་ན་པ་ད་དཱ་ཏི།
རྗེས་སུ་སེམས་པ་ནི་དཔེར་ན། ཨ་ཏི་ཤ་ཡེ་བྲྀཀྵ་མཱུ་ལཾ་དང་དཱ་ཏི་ཏ་པ་དྷ་ནཿ། ས་ཧྱ་ཏི་ཐརྦཾ་ཀྵ་མཱུ་ལཱརྠཾ་ན་ཏ་བྲ་ར་ཡ་ཏི། དེས་སྦྱིན་པར་བྱེད་ཅིང་རྗེས་སུ་སེམས་པ་ཞེས་བརྗོད་དོ། །ཨ་ནི་རཱ་ཀྭརྟྲྀ་ན་དཔེར་ན། ཙཻ་ཏྱཱ་ཡ་ཀུ་སུ་མཱི་ན་པྲ་པ་ཏི་ཏ་ལོ་ཀཿ། དེ་ནི་གང་གི་ཕྱིར་རྗེ་བཙུན་གྱི་མཆོད་རྟེན་ལ་འབུལ་བར་བྱེད་ཅིང་མེ་
ཏོག་རྣམས་འཐོར་བར་བྱེད་པ་ཡིན་ལ། རྗེས་སུ་སེམས་པར་བྱེད་པ་མ་ཡིན་པས་དེའི་ཕྱིར། ཨ་ནི་རཱ་ཀརྟྲྀ་ཀ་ཞེས་བརྗོད་དོ། །མཆོད་པ་དང་རྗེས་སུ་འཛིན་པར་འདོད་པ་དང་ཡང་དག་པར་ཕུལ་དུ་བྱུང་བས་དྲན་པར་བྱེད་པ་དེ་ཡང་དག་པར་རབ་ཏུ་སྦྱིན་པའོ། །དེ་ལྟར་ཡང་། རྗེས་སེམས་ནི་རཱ་ཀརྟྲྀ་དང་། སྐུལ་བར་
བྱེད་པའི་རྒྱུ། ལས་དང་ཐོབ་དང་སྦྱིན་བྱེད་པ། །ཡང་དག་རབ་ཏུ་སྦྱིན་པར་བསྒྲགས། །དེ་ཐམས་ཅད་ལ། ཡང་དག་པར་རབ་ཏུ་སྦྱིན་པ་ལ་བཞི་པའོ་ཞེས་པས་བཞི་འགྱུར་རོ། །འབྱུང་ཁུངས་རྣམ་པ་གཉིས་སུ་ཤེས་པར་བྱ་བ་གང་ཞེ་ན། གཡོ་བ་དང་མི་གཡོ་བའོ། །དེ་ལ་གཡོ་བ་ནི་དཔེར་ན། དྷཱ་བ་ཏོ྅་ཤྭཱ་རྦ་ཏི་
ཏོ྅་ཤྭ་པཱ་ར་ཐིཿ། དྷཱ་བ་ཏོ་ཧསྟི་ནཿཔ་ཏི་ཏོ྅ངྐུ་ཤ་དྷཱ་ར་ཀཿ། མི་གཡོ་བ་ནི་དཔེར་ན། གྲཱ་མཱ་དཱ་གཙྪ་ཏི་པུ་རུ་ཥཿ། སྭ་རྒཱ་ད་བ་ཏ་རནྟི་དེ་བཱཿ། སརྤཱ་ཏཱ་ད་བ་རོ་ཧནྟི་མུ་ན་ཡཿ། ཡང་ན་མཚམས་སུ་གྱུར་པའི་ཚིག་གི་དོན་རྣམས་ཀྱང་གཡོ་བ་དང་མི་གཡོ་བ་སྟེ། སྔ་མའི་གཟུགས་ལས་མ་ཉམས་པར་འབྱུང་བ་རབ་ཏུ་རྗོད་
པར་བྱེད་པའོ། །དེས་ན་འབྱུང་ཁུངས་ལ་ལྔ་པའོ་ཞེས་པས་ལྔ་པ་འགྱུར་རོ། །དེ་བཞིན་དུ་གནས་གཞི་རྣམ་པ་བཞི་གང་ཞེ་ན། མངོན་པར་ཁྱབ་པ་ཅན་དང་། ཉེ་བར་འབྱར་བ་ཅན་དང་། ཡུལ་ཅན་དང་། ཉེ་བ་ཅན་ཞེས་པ་རྣམས་སོ། །དེ་ལ་ཁྱབ་པས་ན་མངོན་པར་ཁྱབ་པ་ཅན་ནོ། །ཉེ་བར་གནས་པས་འཇུག་པ་