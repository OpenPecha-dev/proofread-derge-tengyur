རྒྱ་མཚོ་དང་། མེ་དང་། མིག་གོ། །ཇི་ལྟར་སྟེང་གི་ཚད་དེའི་ཕྱེད་འོག་ཏུའོ། །དེ་དག་ཀྱང་ཁ་དོག་དཀར་སེར་དམར་ནག་གོ། །རང་རང་གི་ལས་ཀྱི་{𰷊གོ་རིམས་ཀྱིས་,གོ་རིམ་གྱིས་}ཧོམ་ཁུང་གི་ནང་དུ་སོ་སོར་པདྨ་བརྒྱད་པའི་པདྨ། པདྨའི་སྟེང་དུ་རྒྱ་གྲམ་རྡོ་རྗེའི་སྟེང་དུ་རིམ་པས་ཟླ་བ་དང་རིན་
པོ་ཆེ་དང་གཞུ་དང་གྲུ་གསུམ་གྱི་ཕྱག་རྒྱའོ། །དེ་རྣམས་ཀྱི་སྟེང་དུ་ཉི་མའི་དཀྱིལ་འཁོར་ཐམས་ཅད་ལ་ཧོམ་ཁུང་གི་སྟེང་དུ་རྡོ་རྗེ་ཕྲེང་བའོ། །དེ་ནི་ཧོམ་ཁུང་གི་མཚན་ཉིད་དོ། །ད་ནི་ཧོམ་གཟར་གྱི་མཚན་ཉིད་བཤད་དེ། དགང་<བཟར་,གཟར་>དང་བླུགས་གཟར་དང་། དེ་བཞིན་དུ་མར་གྱི་སྣོད་
གསུམ་ནི་འབད་པས་བྱའོ། །གཞན་མ་མར་གྱི་སྣོད་ཆེན་པོ་དང་། མར་དག་པའི་སྣོད་ནི་ཚད་མི་དགོས་ཏེ་ཇི་ལྟར་རྙེད་པའོ། །དགང་གཟར་ལ་སོགས་པ་བཞི་བཅུ་རྩ་བརྒྱད་ཀྱི་སོར་གྱི་ཚད་དོ། །དགང་གཟར་ནི་གྲུ་བཞི་པ། ཚད་ནི་སོར་དྲུག་པ། རྒྱ་གྲམ་རྡོ་རྗེས་མཚན་མ། ཆུ་སྲིན་
གྱི་ཁ་ནས་བྱུང་བ། ཁ་ནི་གྲུ་གསུམ་ཟླུམ་པོའི་རྣམ་པ། རྡོ་རྗེས་ནང་དུ་བརྒྱན་པ། ཚད་མཉམ་པའོ། །བླུགས་གཟར་ནི་ཟླུམ་པོ་ཆུར་སོར་གཉིས། ནང་ན་རྡོ་རྗེ་ཕྲ་མོས་<ལྡན་,བརྒྱན་>པའོ། །མར་གྱི་སྣོད་ནི་བི་ལའི་འདབ་མ་བཞིན་ནང་གཏིང་རིང་། ཆུར་སོར་དྲུག་པ། རྡོ་རྗེ་དང་རིན་པོ་ཆེ་དང་
པདྨ་དང་འཁོར་ལོ་དང་རལ་གྲི་དང་ལྡན་པ། ཐམས་ཅད་ལ་མཐའ་མར་རྡོ་རྗེས་མཚན་པའོ། །ཞི་བ་ནི་དངུལ་ལས་གྲུབ་པ། རྒྱས་པ་ནི་གསེར་ལས་གྲུབ་པ། དབང་ནི་ཟངས་ལས་གྲུབ་པ། དྲག་པོ་ལྕགས་ལས་གྲུབ་པའོ། །ཡང་ན་ཞི་བ་ཙནྡན་དཀར་པོས། རྒྱས་པ་ལ་
ཤིང་སེར་པོས། དབང་ལ་ཙནྡན་དམར་པོས། དྲག་པོ་ལ་ཨ་ཀ་རུ་ནག་པོས་སོ། །ཕྱི་བ་སྦོམས་པས་ཀུ་ཤ་སར་པ་ལ་སོར་བཅུ་གཉིས་བྱའོ། །དེ་ནས་སའི་རྣམ་པར་དག་པ་ལ་སོགས་པ་སྔར་བསྟན་པའི་དཀྱིལ་འཁོར་གྱི་བཞིན་ནོ། །དེ་ལ་དང་པོར་རེ་ཞིག་ཞི་བའི་ཚོགས་
བཤད་དེ། ནས་དང་ཏིལ་དང་འབྲས་ཀྱི་སོ་བ་དང་འབྲས་དང་གྲོ་དང་པོ་ག་ལིང་དང་སྟརྒ་ཙནྡན་དང་འོ་མ་དང་ཞོ་དང་འོ་མའི་ཐུག་པ་དང་བཀྲ་ཤིས་པས་གང་བ་དང་། འབྲས་ཀྱི་ཞོའོ། །གཞན་མེ་ཏོག་དཀར་པོ་དང་། ཡན་ལག་བཅུ་དང་། དྲི་དང་མར་མེ་དང་ལྷ་བཤོས་སོ། །