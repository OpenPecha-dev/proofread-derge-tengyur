ཤེས། །ཡིད་ལ་བདག་མེད་རྣལ་འབྱོར་མ། །ཞེས་པས་མིག་ལ་སོགས་པ་བྱིན་གྱིས་བརླབས་པའི་རྗེས་ལ་སྐུ་གསུང་ཐུགས་བྱིན་གྱིས་བརླབ་པར་བྱ་སྟེ། ཨོཾ་ཡིག་གིས་སྐུ་བྱིན་གྱིས་བརླབ་པ་དང་། ཨཱཿཡིག་གིས་གསུང་བྱིན་གྱིས་བརླབ་པ་དང་། ཧཱུཾ་ཡིག་གིས་ཐུགས་བྱིན་གྱིས་བརླབ་པར་
བྱའོ། །དེ་ནས་ལྷ་མོ་ཀུན་གྱི་སྙིང་གར་གནས་པའི་ཟླ་བའི་དཀྱིལ་འཁོར་ལ་རང་རང་གི་ས་བོན་བལྟ་སྟེ། དེ་ནས་རང་རང་གི་སྙིང་གའི་ས་བོན་གྱི་འོད་ཟེར་གྱིས་ཡེ་ཤེས་སེམས་དཔའི་གཟུགས་ཀྱི་སྒྲོལ་མ་མདུན་གྱི་ནམ་མཁའ་ལ་སྤྱན་དྲངས་ལ། སྔར་བཞིན་དུ་ཨརྒྷ་ལ་སོགས་པ་ཕུལ་
ནས། མེ་ཏོག་སྒྲོལ་མ་ལ་སོགས་པ་ལྷ་མོ་རྣམས་སྤྲོས་པས་དེ་རྣམས་ཀྱི་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པས་མཆོད་དེ། དེ་ནས་དམ་ཚིག་གི་ཕྱག་རྒྱ་བསྟན་པར་བྱ་སྟེ། དེ་ནས་ཡེ་ཤེས་ཀྱི་དཀྱིལ་འཁོར་སྒོ་སྐྱོང་གི་རྣལ་འབྱོར་གྱིས་དམ་ཚིག་གི་དཀྱིལ་འཁོར་དུ་ཨོཾ་བཛྲ་ཨཾ་ཀུ་
ཤི་ཨཱ་ཀཪྵ་ཡ་ཛཿཨོཾ་བཛྲ་པཱ་ཤེ་ཨཱ་བེ་ཤ་ཡ་ཧཱུཾ། ཨོཾ་བཛྲ་སྥོ་ཊེ་བནྡྷཱ་ཡ་བཾ། ཨོཾ་བཛྲ་ཨཱ་བེ་ཤེ་བ་ཤི་ཀུ་རུ་ཧོ། ཨོཾ་བྷ་ག་བ་ཏི་ས་མ་ཡེ་ཤྭ་རི་སརྦ་བུདྡྷ་མ་ཏེ་ཏཱ་རི་ནི་ཨ་དྷིཥྛ་ན་མེ་ཀུ་རུ་སྭཱ་ཧཱ། ཞེས་པའི་སྔགས་འདི་རྣམས་ཀྱིས་དགུག་པ་དང་། གཞུག་པ་དང་། བཅིང་བ་དང་། དགྱེས་པར་བྱའོ། །ཆུ་
དང་འོ་མའི་རིག་པས་གཅིག་ཏུ་བྱས་ལ་ཐ་མི་དད་པར་བྱའོ། །དེ་ནས་ཡང་རང་གི་སྙིང་གའི་ས་བོན་གྱི་འོད་ཟེར་གྱིས། བདེ་བ་ཅན་གྱི་ཞིང་ཁམས་ན་གནས་པའི་དེ་བཞིན་གཤེགས་པ་ལྔ་དང་། གཞན་ཡང་བདུད་རྩི་ལྔས་ཡོངས་སུ་གང་བའི་གསེར་གྱི་བུམ་པ་དང་། རོལ་མོ་ལ་སོགས་པས་ཡོངས་སུ་
བརྒྱན་པ་བཀུག་ལ། མཆོད་དེ་དབང་བསྐུར་བར་གསོལ་བ་གདབ་པ་ནི། བདེ་གཤེགས་ཚིག་མཆོད་བདུད་རྩི་དབང་བསྐུར་གྱིས། །དེ་བཞིན་གཤེགས་པ་ཐམས་ཅད་བདག་ལ་དབང་བསྐུར་དུ་གསོལ། གསོལ་བ་གདབ་པ་ནི། བྱང་ཆུབ་རྡོ་རྗེ་སངས་རྒྱས་ལ། །ཇི་ལྟར་ཆེ་བའི་ཆེ་
སྦྱིན་ལྟར། །བདག་ཀྱང་བསྐྱབ་པའི་དོན་གྱི་ཕྱིར། །ནམ་མཁའ་རྡོ་རྗེ་དེང་བདག་སྩོལ། །གསོལ་བའོ། །<ད་,དེ་>ནས་དེ་བཞིན་གཤེགས་པ་དེ་དག་གིས་དཔལ་ཧེ་རུ་ཀའི་གཟུགས་སུ་སྤྲུལ་པས་བདུད་རྩི་རྣམ་པ་ལྔའི་རང་བཞིན་དེ་བཞིན་གཤེགས་པ་ལྔའི་བདག་ཉིད་ཅན་བུམ་པ་རྣམ་པ་ལྔ་