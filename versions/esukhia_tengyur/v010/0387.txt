པོ་འཁོར་བཅས་དང་། །གནོད་སྦྱིན་ཚོགས་རྣམས་མ་ལུས་དང་། །སྲིན་པོའི་ཚོགས་རྣམས་མ་ལུས་དང་། །འབྱུང་པོའི་ཚོགས་རྣམས་མ་ལུས་དང་། །{𰶊ཡི་དགས་,ཡི་དྭགས་}ཚོགས་རྣམས་མ་ལུས་དང་། །ཤ་ཟའི་ཚོགས་རྣམས་མ་ལུས་དང་། །སྨྱོ་བྱེད་ཚོགས་
རྣམས་མ་ལུས་དང་། །བརྗེད་བྱེད་ཚོགས་རྣམས་མ་ལུས་དང་། །མཁའ་འགྲོའི་ཚོགས་རྣམས་མ་ལུས་དང་། །དེ་ལ་སོགས་པའི་འབྱུང་པོའི་ཚོགས། །མ་ལུས་ཚོགས་བཅས་ཇི་སྙེད་རྣམས། །འདིར་གཤེགས་བདག་ལ་དགོངས་སུ་གསོལ། །མཆོད་སྦྱིན་གཏོར་མ་
འདི་སྣོམས་ལ། །བདག་མིང་འདི་ཞེས་བྱ་བ་ལ། །ནད་མེད་ཚེ་དང་དབང་ཕྱུག་དང་། །དཔལ་དང་གྲགས་དང་སྐལ་བ་བཟང་། །ལོངས་སྤྱོད་རྒྱ་ཆེན་ཀུན་ཐོབ་ཅིང་། །ཞི་དང་རྒྱས་ལ་སོགས་པ་ཡི། །ལས་ཀྱི་དངོས་གྲུབ་བདག་ལ་སྩོལ། །དམ་ཚིག་ཅན་གྱིས་བདག་ལ་སྲུངས། །
དངོས་གྲུབ་ཀུན་གྱིས་བསྟོང་གྲོགས་མཛོད། །དུས་མིན་འཆི་དང་ནད་རྣམས་དང་། །གདོན་དང་བགེགས་རྣམས་ཞི་བར་མཛོད། །རྨི་ལམ་ངན་དང་མཚན་མ་ངན། །བྱ་བྱེད་ངན་པ་ཞི་བར་མཛོད། །འཇིག་རྟེན་བདེ་ཞིང་ལོ་ལེགས་དང་། །འབྲུ་རྣམས་རྒྱས་ཤིང་འཕེལ་བར་མཛོད། །བདེ་
ལེགས་ཐམས་ཅད་འགྲུབ་པ་དང་། །ཡིད་ལ་འདོད་པ་འགྲུབ་པར་ཤོག །མཁའ་འགྲོའི་ཚོགས་རྣམས་མ་ལུས་ཀུན། །དེ་ལ་སོགས་པའི་གནོད་སྦྱིན་ཚོགས། །དྲག་ཅིང་གཏུམ་པའི་འབྱུང་པོའི་ཚོགས། །མ་རུངས་སེམས་ཅན་མིང་འདི་ལོང་། །དག་ཅིང་སྙིང་རྗེ་མེད་པ་ཡི། །རྣལ་འབྱོར་
མ་དང་མ་མོ་དང་། །མཁའ་འགྲོ་གནོད་སྦྱིན་ཤ་ཟ་དང་། །ལྟོ་འཕྱེ་དང་ནི་སྲིན་པོ་དང་། །གཞན་ཡང་ཤ་ཟ་ཁྲག་འཐུང་བའི། །ཁྱི་དང་ཁྲ་དང་ཀཾ་ཀ་དང་། །འོལ་བ་བྱ་རྒོད་ལ་སོགས་པའི། །གཟུགས་ཅན་ཐམས་ཅད་འདིར་གཤེགས་ཤིག །བདག་མིང་འདི་ཞེས་བྱ་བ་ལ། །གནོད་
པར་བྱེད་པ་འདི་ཞེས་པ། །ཆུང་མ་ནོར་དང་སྲོག་དང་ནི། །འདོད་པ་རྣམས་ནི་འཕྲོག་པར་མཛོད། །རང་གི་ཡུལ་ནས་འབྱུང་བ་དང་། །དགར་བ་དང་ནི་བསྐྲད་པར་བགྱིས། །བདག་གི་དཔུང་ནི་སྟོབས་མེད་ལ། །དགྲ་ནི་སྟོབས་ལྡན་ཁོ་ན་སྟེ། །འདི་ཉིད་ཁྱོད་ཀྱིས་བཟའ་བའི་ཕྱིར། །ཤ་དང་