དྲག་པོའི་ལས་བཤད་དེ། དང་པོར་རེ་ཞིག་ཧོམ་ཁུང་ལ་ཕྱོགས་བཞི་རུ་བའི་རྒྱུ་མས་བསྐོར་བའི་རྡོ་རྗེ་མངའ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། མ་ཐ་མ་ཐའི་སྔགས་ཀྱིས་འོག་ཏུ་གཞུག་སྟེ། ཚོགས་རྫས་ཐམས་ཅད་གཞག་པར་བྱའོ། །དེ་ལ་རིམ་པ་ནི་འདི་ཡིན་ཏེ། སྐེ་ཚེ་དང་སྲན་མ་
ནག་པོ་དང་། གེ་རེ་ཀར་ནི་ག་དང་། ཡ་བཀྵ་ར་དང་། གྲིསྣ་ཨ་ག་རུ་དང་། སྦྲུལ་ནག་པོའི་པགས་པ་དང་བྱ་རོག་གི་སྒྲོ་དང་། བྱ་རོག་གི་སྙིང་དང་དེའི་རྐང་མར་དང་དེའི་ཀླད་པ་དང་། དེའི་རྒྱུ་མ་དང་མགོ་བོའོ། །འུག་པའི་རུས་པ་དང་དེའི་མགོ་བོ་དང་། རྐང་མར་དང་རྒྱུ་མ་དང་སྙིང་དང་
སྡེར་མོ་དང་སྒྲོའོ། །བྱ་རྒོད་ཀྱི་མགོ་བོ་དང་དེའི་རྐང་མར་དང་ཤ་དང་རྒྱུ་མ་དང་སྙིང་དང་སྡེར་མོ་དང་སྒྲོའོ། །བ་ལང་གི་ཤ་ཁྲག་དང་། དོམ་གྱི་ཤ་དང་རྐང་མར་དང་། སྐེ་ཚེའི་མར་དང་། མར་ཁུ་ཆེན་པོ་དང་། {𰷌ཡི་དགས་,ཡི་དྭགས་}ཀྱི་གཞིའི་མར་ཁུ་ཆེན་པོ་དང་། {𰷍ཡི་དགས་,ཡི་དྭགས་}ཀྱི་ཕྱེད་ཚིག་གི་གོས་
དང་། དེའི་ཕྱེད་ཚིག་གི་རུས་པ་དང་། དེའི་སོལ་བ་དང་། དེའི་བུད་ཤིང་དང་། ཚེར་མའི་མེ་ཏོག་དང་། དེའི་ཡལ་ག་དང་འབྲས་བུ་དང་མ་ཧེའི་ཤ་དང་། ཀཀྵ་ནག་པོའི་ཐུག་པ་དང་། མ་དུ་བ་ནག་པོ་དང་། ཁུར་བ་ནག་པོ་དང་། གཞན་ཡང་ཇི་ལྟར་རྙེད་པའི་ཡམ་ཤིང་ནི་ནིམ་པ་
དང་། ཀ་ར་བཱི་ར་དང་། ད་དུ་ར་དང་། འབའ་དའི་ཤིང་དང་། གཞན་བདུད་རྩི་དང་ལྡན་པ་ཨརྒྷ་ཉེ་རེག་འཐོར་འཐུང་རྣམས་སོ། །གཞན་ཡང་བདུད་རྩི་རྣམས་སོ། །ཕྱོགས་དང་མཚམས་སུ་ཁྲག་གིས་བཀང་བའི་བུམ་པ་བརྒྱད། རྩ་བའི་བུམ་པ་སྣ་ཚོགས་ཀྱི་སྨན་དང་ཁྲག་ཆེན་པོ་
དང་། ཆུ་དང་བདུད་རྩིས་གང་བ། ལས་ཐམས་ཅད་པའི་དེ་བཞིན་ནོ། །དེ་ལྟར་ཚོགས་ཐམས་ཅད་སོ་སོར་ཀ་པཱ་ལའི་ནང་དུ་བྱས་ནས་སྟན་གྱི་སྟེངས་སུ་གཞག་པར་བྱའོ། །དེ་ནས་བདག་ཉིད་ཀྱི་ཐལ་བས་བྱུགས་ནས་སྣ་ཚོགས་རུས་པའི་རྒྱན་བྱས་ཏེ། རོའི་སྟེང་དུ་དཔལ་ཧེ་རུ་ཀའི་ང་
རྒྱལ་གྱིས། སུམ་བྷའི་རྒྱལ་པོའི་སྔགས་ཀྱིས་བགེགས་བསྐྲད་པར་བྱའོ། །དེའི་དུས་སུ་ལོ་ཉི་ཤུ་ལོན་པའི་གཟུགས་ལས་ཀྱི་ཕྱག་རྒྱ་སྣ་ཚོགས་ལ་མཁས་པ། སྣ་ཚོགས་རུས་པའི་རྒྱན་གྱིས་བརྒྱན་པ། སར་པ་ཡང་དག་པ་དུམ་བུ་གསུམ་པའི་སྣོད་དུ་ཆང་འཐུངས་ནས་སཱ་ལུའི་