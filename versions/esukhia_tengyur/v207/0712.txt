ལམ་སྙམ། །དེ་ལྟ་ན་ཡང་བྱང་ཆུབ་མཆོག་གི་ས་བོན་བསྒྱུར་མིན་དེ་སྲིད་དུ། །གནས་སྐབས་མཐོ་རིས་འབྲས་བུ་ཞིག་གམ་སྡིག་པས་ཀྱང་ནི་མཐར་གཏུགས་བྱེད། །དེས་ན་འཁོར་གསུམ་དམིགས་པའི་དུག་མེད་རབ་ཏུ་ཞི་བའི་དབྱིངས་
ཉིད་དུ། །རྨི་ལམ་སྒྱུ་མའི་རྩེ་འཇོ་ལ་རོལ་མཉམ་པར་འཇོག་པའི་བསྔོ་བ་བགྱི། ༧།ནམ་མཁའི་མཐས་གཏུགས་ཕྱོགས་དང་ཕྱོགས་བྲལ་དང་། །སྟེང་འོག་དག་ན་རྒྱ་མཚོའི་རྡུལ་སྙེད་ཀྱི། །ཞིང་ཁམས་རྣམས་སུ་བྱོན་དང་
འབྱོན་འགྱུར་དང་། །ད་ལྟར་འཚོ་ཞིང་གཞེས་པའི་ཆོས་རྔ་ཆེ།༡༠ །དེ་དག་རེ་རེ་ལ་ཡང་གདུང་འཚོབ་ཀྱི། །རྒྱལ་བའི་སྲས་དང་སློབ་མ་བྱེ་བ་ཕྲག །བགྲང་ལས་འདས་པའི་འཁོར་གྱིས་བསྐོར་བ་དག །སྨོན་ལམ་དོན་ཡོད་བྱེད་
པའི་དཔང་པོར་བལྟ།༡༡ །གསང་གསུམ་མི་ཟད་རྒྱན་གྱི་འཁོར་ལོའི་མཛོད། །བརྙེས་པ་གང་གི་ཡོན་ཏན་ཕྱོགས་རེའི་འཕྲིན། །ཡིད་ཀྱི་ངོས་སུ་གསལ་བར་བྲིས་ནས་ནི། །གྲངས་མེད་ལུས་རབ་བཏུད་པའི་ཕྱག་བགྱིའོ། ༡༢།
བློ་ཡི་བང་མཛོད་ཕྱེ་བ་ལས་བླངས་པའི། །ཉེ་བར་སྤྱོད་པ་རྣམས་དང་རིན་ཆེན་བདུན། །འདོད་ཡོན་མ་ཚང་མེད་པའི་སྟོང་གཟུགས་སྤྲིན། །མཆོད་འོས་ཀུན་གྱི་སྤྱན་ལམ་འབྱུང་གྱུར་ཅིག །༡༣ །ཆགས་སྡང་རྨོངས་པའི་དགྲ་ཡིས་