རོ་འཚལ་གྱི་ཆོས་སྦྱིན་རྒྱུན་མི་འཆད་པའི་ཕྱི་མོ་རྫོགས་ལྡན་བསྐལ་པའི་བསོད་ནམས་ཀྱི་སྤྲིན་ཕུང་རྒྱས་པར་དཀྲིགས་པ་འདི་དག་ཡོངས་སུ་རྫོགས་པར་གྲུབ་པའི་བསྔོ་བ་སྨོན་ལམ་གྱི་
ཚིགས་སུ་བཅད་པ་གཞི་ལམ་འབྲས་བུའི་དགེ་ལེགས་ཡིད་གཅུགས་མཛའ་བོ་འགུགས་པའི་རྒྱང་གླུ་ཞེས་བྱ་བ་པར་བྱང་མདོར་བསྡུས་ཙམ་དང་བཅས་པ་འདི་ནི། ཞུ་དག་པ་བནྡེ་ཚུལ་ཁྲིམས་རིན་
ཆེན་ནམ། འབྱུང་དུ་རུང་བའི་ཡོན་ཏན་ལ་སྨོན་པའི་ཐ་སྙད་དུ་ངག་གི་དབང་པོ་འཇིགས་བྲལ་ཕྱོགས་ལས་རྣམ་པར་རྒྱལ་བའི་ལྷ་དབྱངས་ཅན་སྙེམས་པའི་ལང་ཚོའི་སྡེ་ཞེས་བཏགས་པའི་སྙོམ་
ལས་པ་དེས། ནམ་མཁའ་ལྡིང་གི་འཕུར་ལྡིང་ལ་བུང་བ་གཞོན་ནུས་འགྲན་པ་བཞིན་དུ་སྨྲས་པ་དགེ་ལེགས་འཕེལ་བར་གྱུར་ཅིག། །།ཡང་སྨྲས་པ། ལྷུང་ལྷུང་སྙན་པའི་སྒྲར་བཅས་འབབ་
པའི་ཀླུང་། །དྲང་སྲོང་ཁྲོས་པའི་དམོད་པས་མ་བཅིངས་ན། །སྐལ་ལྡན་ཤིང་རྟའི་རེ་བ་རྫོགས་བྱེད་པའི། །ལམ་གསུམ་དྲི་མ་སྦྱོང་བྱེད་དེ་རྨད་བྱུང་། །ཞེས་སོ། །སརྦ་མངྒ་ལཾ།། །།