ཀྱང་མཉེན་གྱུར་ཅིག །༣༨ །བཀྲེས་པའི་ཉེན་པས་ལུས་སྟོབས་ཆེས་དམན་ཞིང་། །བཟའ་བཏུང་མིང་ནས་འཛེར་བའི་སྐད་ཀྱིས་སྨོན། །རྡུལ་གྱིས་གཡོགས་པའི་སྐྲ་སྤུ་གཟིངས་བྱེད་པའི། །བཀྲེས་ཕོངས་བསྐལ་པ་མིང་ཡང་མི་གནས་ཤོག །༣༧ །ཕན་ཚུན་བརྐུ་དང་འཕྲོག་སོགས་ལུས་མེད་
ནི། །ལག་པའི་བརྫུ་ལ་ཞུགས་འདྲའི་ལོག་འཚོ་དག །ཡོངས་སུ་སྤངས་ནས་རང་རང་ལོངས་སྤྱོད་ཀྱིས། །ཆོག་ཤེས་མི་ཟད་གཏེར་ལ་སྤྱོད་གྱུར་ཅིག །༤༠ །མཛའ་བར་གྱུར་པའི་འགྲོ་བ་ཕན་ཚུན་དག །མཐོང་ན་བྱམས་པ་ཆེན་པོས་སྦྲེལ་བའི་འཛུམ། །སོ་ཕྲེང་དཀར་བའི་འོད་ཟེར་སྔོན་འགྲོ་
མས། །མདུན་ནས་བསུ་བ་བྱེད་བཞིན་གནས་གྱུར་ཅིག །༤༡ །འཆི་བ་མེད་པའི་ཚེ་དང་བསོད་ནམས་སྟོབས། །ཆོས་མཐུན་འབྱོར་པ་རྣམས་ནི་གངྒཱའི་རྒྱུན། །དཀར་ཕྱོགས་ཟླ་བ་ཉིན་མོར་བྱེད་པའི་འོད། །དབྱར་གྱི་ཆུ་གཏེར་རྣམས་སུ་འགྲན་པར་ཤོག །༤༢ །རྒྱལ་བ་གཉིས་པའི་ཆོས་ཀྱི་རྒྱལ་སྲིད་
ལ། །མགྲིན་པའི་བཀྲ་ཤིས་ཆོས་དུང་འཁྱེལ་པ་ལས། །འཆད་རྩོད་རྩོམ་པའི་སྒྲ་དབྱངས་ལྡིར་དེ་ཡི། །བཞེད་པའི་དོན་ཀུན་ལྷུན་གྱིས་གྲུབ་གྱུར་ཅིག ༤༣ །བསྟན་པ་དམ་པའི་ལྷ་གནས་སྙིང་གི་སྟོབས། །རྨད་བྱུང་ཕྲག་པར་འདེགས་པའི་ས་འཛིན་དེས། །ཚེ་རབས་དུ་མའི་རིང་ནས་
སྨོན་པའི་གནས། །ཐམས་ཅད་མཁྱེན་པའི་ས་ལ་རེག་གྱུར་ཅིག ༤༤ །ལས་དབང་གསེར་གྱི་འཁོར་ལོ་སྔོན་འགྲོ་མས། །ཡངས་པའི་ཆབ་སྲིད་རི་གླིང་རྒྱ་མཚོར་བཅས། །རང་དབང་བྱེད་པའི་ཕོ་ཉ་དང་པོའི་འཕྲིན། །བླ་མ་ཆེ་ཞེས་ཕྱོགས་ཀྱི་བུ་མོས་སྨྲ། ༤༥ །ཀུན་དགའི་དཔལ་སྟེར་ལུང་དང་
རྟོགས་པའི་བསྟན། །བླ་ན་འདེགས་པའི་ཕྲིན་ལས་རྒྱ་མཚོའི་གོས། །ཡོངས་སུ་ཁྱབ་པའི་སྡེ་བཞི་ལྡན་པ་གང་། །འགྲོ་བའི་བསོད་ནམས་ཁྲི་འཕང་བརྟན་གྱུར་ཅིག ༤༦ །གང་གི་བགྲོད་བྱེད་ཟུང་གི་ཆུ་ལས་སྐྱེས། །རབ་དམར་དབང་གི་རྡུལ་ཕྲེང་སྐྱུགས་པ་དེ། །ཁེངས་ལྡན་ཕྱོགས་ཀྱི་
ས་འཛིན་བྱེ་བའི་གཙུག །ཀུན་ལས་རྣམ་པར་རྒྱལ་བར་བརྟན་གྱུར་ཅིག ༤༧ །འཕེལ་ཞིང་རྒྱས་པར་གྱུར་ཅིག་འཆི་མེད་ཚེ། །རྒུད་པ་མེད་པའི་ཆབ་སྲིད་མངའ་ཐང་དཔལ། །རྣམ་པར་གནོན་དུ་མེད་པའི་འཁོར་དང་སྟོབས། །ནུབ་པ་མེད་པར་གྲགས་པའི་ཡི་གེ་རྣམས། ༤༨ །རིགས་དང་སྟོབས་