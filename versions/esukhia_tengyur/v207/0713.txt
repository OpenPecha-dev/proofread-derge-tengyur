རབ་བདས་པས། །བསླབ་གསུམ་བཅས་པའི་དབང་གི་རྒྱལ་པོ་དག །ཉེས་ལྟུང་འདམ་གྱི་ནང་དུ་བསྐྱུར་བའི་དྲི། །གཉེན་པོ་སྟོབས་བཞིས་བཤགས་པའི་ཆབ་ཀྱིས་འཁྲུད། ༡༤།
འཕགས་བཞི་སོ་སྐྱེས་བསགས་པ་དགེ་བའི་མཚོ། །ཕན་དང་བདེ་བའི་རླབས་ཕྲེང་གཡོ་བ་དེར། །ཕྲག་དོག་རྡུལ་གྱི་འཚུབ་མ་མི་འཐོར་བར །ཡི་རང་འཛུམ་པའི་ཟླ་འོད་དཀར་པོས་བྲན།༡༥ །འགྲོ་
འདུལ་ཁ་ལོ་སྒྱུར་བ་ཁྱེད་རྣམས་ལ། །སྐྱོ་ཞིང་དུབ་པའི་ནོངས་པ་མི་མངའ་ཡང་། །འཇིག་རྟེན་མཐུན་པར་བཏང་སྙོམས་མི་བཞུགས་པར། །ཟབ་དང་རྒྱ་ཆེའི་ཆོས་འཁོར་བསྐོར་བར་བསྐུལ།༡༦ །སྣ་
ཚོགས་སྤྲོས་པའི་གཞའ་རིས་མྱ་ངན་ལས། །བརྒལ་བའི་དགོན་པར་གཞོལ་བར་མི་མཛད་པར། །སྔོན་གྱི་སྨོན་ལམ་ལ་དགོངས་བསྐལ་པ་ནི། །གྲངས་མེད་སྲིད་དུ་བཞུགས་པར་གསོལ་བ་འདེབས། ༡༧།
དེ་ལྟར་བགྱིས་པའི་ལེགས་བྱས་དེ་ཡིས་བདག །སེམས་ཅན་མོས་པའི་མཁའ་ལ་བགྲོད་མཁས་པའི། །ཀུན་མཁྱེན་ཆོས་ཀྱི་ཉི་མ་མངོན་གྱུར་ནས། །འཇིག་རྟེན་དགེ་བའི་སྣང་བས་འགེངས་པར་ཤོག །༡༨།