སྟེང་ན་རལ་གྲི་འབར་བ་གྱེན་དུ་ལངས་པའོ། །གཡས་ན་རྩེ་གསུམ་དཀར་པོ་ལ་སྦྲུལ་དཀར་པོ་གདེངས་ཀ་ཅན་གྱིས་དཀྲིས་པའོ། །གཡོན་པ་མེ་ཏོག་དྲི་ཞིམ་པོ་སྣ་ཚོགས་ཀྱིས་ཡོངས་སུ་བཀང་བའི་ཐོད་པ་དཀར་པོ། དབུ་རྒྱན་ལ་ནི་མི་བསྐྱོད་པ་བཞུགས་
པ་དེ་བཞིན་གཤེགས་པ་ལྔ་སྤྲོ་བར་མཛད་པ། སྤྲུལ་པ་ཆེན་པོའི་སྐུར་གྱུར་པ་བསྒོམ་པར་བྱའོ། །བཟླས་པའི་སྔགས་ནི་ཨོཾ་ཨཱཿཧྲཱིཿསིཾ་ཧ་ནཱ་ད་ཧཱུཾ་ཕཊ། འདི་ནི་སེང་གེ་སྒྲའི་སྒྲུབ་ཐབས་སོ། །དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3156}༄༅༅། །རྒྱ་གར་སྐད་དུ། སིཾ་ཧ་
ནཱ་ད་དྷཱ་ར་ནི། བོད་སྐད་དུ། སེང་གེ་སྒྲའི་གཟུངས། ན་མོ་རཏྣ་ཏྲ་ཡཱ་ཡ། ན་མ་ཨཱརྱ་ཨ་བ་ལོ་ཀི་ཏེ་ཤྭ་རཱ་ཡ། བོ་དྷི་སཏྭཱ་ཡ། མ་ཧཱ་སཏྭཱ་ཡ། མ་ཧཱ་ཀཱ་རུ་ཎི་ཀཱ་ཡ། ཏདྱ་ཐཱ། ཨོཾ་ཨ་ཀ་ཊེ་བི་ཀ་ཊེ་ནི་ཀ་ཊེ་ཀ་ཊཾ་ཀ་ཊེ་ཀ་རོ་ཊེ་བཱིར་ཡེ་སྭཱ་ཧཱ། འདི་ནི་བཅོམ་ལྡན་འདས་འཕགས་པ་འཇིག་
རྟེན་དབང་ཕྱུག་གི་མདུན་དུ་ནང་པར་སྔ་མོར་བའི་ལྕི་བ་ས་ལ་མ་ལྷུང་བས་མཎྜལ་བརྒྱད་བྱ་སྟེ། མཎྜལ་རེ་རེ་ཞིང་ལན་གསུམ་དུ་བཟླས་པར་བྱ་བའོ། །དེ་ནས་ལན་བདུན་དུ་བའི་ལྕི་བ་ལྷག་མ་མངོན་པར་བསྔགས་ལ་ནད་པ་ལ་བྱུག་པར་བྱ་སྟེ། ནད་རྣམས་ཐམས་ཅད་ཞི་བར་འགྱུར་རོ། །གལ་
ཏེ་མཚམས་མེད་པ་ལྔ་བྱས་པས་ཀྱང་ཉི་མ་བདུན་པའམ་བཅུ་གསུམ་པའམ་ཉི་མ་ཉི་ཤུ་རྩ་གཅིག་པ་ལ་ཡང་མ་གྲུབ་ན་དེའི་ཚེ་དེ་ཉིད་ཀྱིས་མཚམས་མེད་པ་ལྔ་བྱས་པ་ཡིན་ཞིང་། ངས་སངས་རྒྱས་བཅོམ་ལྡན་འདས་རྣམས་བསླུས་པར་ཡང་འགྱུར་རོ། །སེང་གེ་སྒྲ་ཞེས་བྱ་བའི་གཟུངས་
རྫོགས་སོ།། །།དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།། {D3157}༄༅༅། །རྒྱ་གར་སྐད་དུ། སིཾ་ཧ་ནཱ་ད་སཱ་དྷ་ནཾ། བོད་སྐད་དུ། སེང་གེ་སྒྲའི་སྒྲུབ་ཐབས། དང་པོར་རེ་ཞིག་སྔགས་པས་བཞིན་གྱི་གཙང་སྦྲ་ལ་སོགས་པ་བྱས་པ་བདེ་བའི་སྟན་ལ་
གནས་ཏེ། རང་གི་སྙིང་གར་ཟླ་བའི་དཀྱིལ་འཁོར་ལ་ཡི་གེ་ཧྲཱིཿདཀར་པོ་དམིགས་ལ། དེའི་འོད་ཟེར་གྱིས་ལེགས་པར་སྤྱན་དྲངས་པའི་བླ་མ་དང་སངས་རྒྱས་དང་བྱང་ཆུབ་སེམས་དཔའ་རྣམས་མདུན་དུ་བསྒོམ་པར་བྱ་བའོ། །དེའི་རྗེས་སུ་མཆོད་པ་དང་སྡིག་པ་བཤགས་པ་ལ་སོགས་