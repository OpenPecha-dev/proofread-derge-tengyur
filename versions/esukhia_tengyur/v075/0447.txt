གྲུབ་རྒྱ་ཆེན་པོ་འགའ་ཞིག་གིས་ཀྱང་རྣམ་པར་འཇོམས་པར་མི་ནུས་སོ། །ཨོ་ཌྱན་ནས་<𰵬དེས་,ངེས་>པར་བྱུང་བའི་ཀུ་རུ་ཀུལླེའི་སྒྲུབ་ཐབས་སོ། །མཁས་པ་ཆེན་པོ་བྱང་ཆུབ་སེམས་དཔའ་མ་ལ་བ་དཱ་ན་ཤྲཱི་ཛྙཱ་ནའི་ཞལ་སྔ་ནས། དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་
བའོ།། {D3219}༄༅༅། །རྒྱ་གར་སྐད་དུ། པྲཛྙཱ་པཱ་ར་མི་ཏཱ་སཱ་དྷ་ནཾ། བོད་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་མའི་སྒྲུབ་ཐབས། སྔར་བཤད་པའི་ཆོ་གའི་རིམ་པས་ཡི་གེ་ཨ་ལས་བྱུང་བའི་ཟླ་བ་ལ་ཡི་གེ་ཧྲཱིཿསེར་པོས་བསྐྱེད་པའི་སྣ་ཚོགས་པདྨ་ལ་ཡི་གེ་ཧཿསེར་པོ་ཡི་གེ་ཨ་
ལ་སོགས་པ་དབྱངས་ཡིག་བཅུ་དྲུག་གིས་ཡོངས་སུ་བསྐོར་བ། ཕྱི་རོལ་དུ་ཀ་ལ་སོགས་པ་བརྗོད་པའི་ཡི་གེ་སུམ་ཅུ་རྩ་གཉིས་ཀྱིས་ཡོངས་སུ་བསྐོར་བར་བྱ་བའོ། །དེ་ནས་འགྱིང་བག་མ་དང་། ཕྲེང་བ་མ་དང་། གར་མ་དང་། གླུ་དབྱངས་མ་དང་། མེ་ཏོག་མ་དང་། བདུག་
པ་མ་དང་། མར་མེ་མ་དང་། དྲི་མ་ཞེས་བྱ་བ་དང་། རྣལ་འབྱོར་མ་བརྒྱད་དོ། །དེ་དག་རྣམས་ཐམས་ཅད་ཡོངས་སུ་གྱུར་པ་ལས་ཡེ་ཤེས་ཀྱི་ཟླ་བའི་དཀྱིལ་འཁོར་ཡིན་ཏེ་འོད་ཟེར་རབ་ཏུ་འབར་བ་དང་ལྡན་པའོ། །དེའི་སྟེང་དུ་ནི་པདྨའོ། །དེའི་སྟེང་དུ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏིའོ། །
དེའི་སྟེང་དུ་ནི་ཟླ་བའི་དཀྱིལ་འཁོར་གཉིས་པའོ། །དེའི་སྟེང་དུ་ནི་པོ་ཏི་གཉིས་པའོ། །དེ་དག་རྣམས་ཐམས་ཅད་ཀྱང་ཡོངས་སུ་གྱུར་པ་ལས་ནི་བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་མ་ཡིན་ཏེ། སྐུ་མདོག་སེར་མོ། ཞལ་གཅིག་ཕྱག་གཉིས་མ། དེ་བཞིན་གཤེགས་པ་ལྔ་དབུ་རྒྱན་ལ་བཞུགས་པ།
ཆོས་འཆད་ཀྱི་ཕྱག་རྒྱ་དང་ལྡན་པ། འདབ་མ་ཁ་དོག་སྣ་ཚོགས་པའི་པདྨ་དང་ཟླ་བའི་གདན་ལ་བཞུགས་པ། རྒྱན་ཐམས་ཅད་དང་ན་བཟའ་དང་ལྡན་མ། གཡས་པ་དང་གཡོན་པའི་གློ་གཉིས་ན་ཨུཏྤལ་ལ་བཞུགས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་གླེགས་བམ་བསྣམས་པའོ། །སྔགས་ནི།
ཨོཾ་ཨཱཿཧྲཱིཿཧཱུཾ་སྭཱ་ཧཱ། ཡི་གེ་ཧཱུཾ་སེར་པོ་དཔྲལ་བར་རོ། །ཡི་གེ་ཨཱཿདཀར་པོ་མགུལ་པར་རོ། །ཡི་གེ་དྷཱིཿསེར་པོ་སྙིང་གར་རོ། །ཡི་གེ་ཧཱུཾ་ནག་པོ་ལྟེ་བར་ཡིན་ཏེ། བཟླས་པའི་དུས་སུ་ཡི་གེ་བཞི་པའོ། །རྗེས་སུ་བསམ་པར་བྱ་བའོ་བྱ་བ་ཡིན་ནོ། །གསེར་གྱི་མདོག་གི་ཤེས་རབ་ཀྱི་ཕ་རོལ་ཏུ་ཕྱིན་