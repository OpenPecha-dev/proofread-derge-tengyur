བཞིན། །གཙུག་ཏོར་རྣམ་རྒྱལ་གཟུངས་ཀྱིས་ནི། །བསྲུང་ཞིང་སྦ་བར་བྱེད་པར་ཤོག །སྔོན་ཚེ་ལྷ་དབང་བརྒྱ་བྱིན་ལ། །ལྷ་མ་ཡིན་གྱིས་ཕམ་བྱས་ཏེ། །རིག་པའི་རྒྱལ་མོ་གསེར་ཅན་གྱིས། །གཡུལ་བཟློག་བསྲུང་བ་བྱས་པ་བཞིན། །གཟུང་འཛིན་སློབ་མ་
འདི་ལ་ཡང་། །ལྷ་དབང་བརྒྱ་བྱིན་བཞིན་དུ་ནི། །རིག་པའི་རྒྱལ་མོ་གསེར་ཅན་གྱིས། །གཡུལ་བཟློག་སྲུང་བ་བྱེད་པར་ཤོག །སྣ་ཚོགས་པ་ཡི་གཟུངས་ནང་ནས། །གང་ཟག་གཅིག་ལ་ཕན་བཏགས་དང་། །སེམས་ཅན་ཀུན་ལ་ཕན་བཏགས་གཟུངས། །སྙིང་རྗེ་ཕན་ཡོན་དེ་དག་ཀུན། །
བདག་དང་ཁམས་གསུམ་སེམས་ཅན་ལ། །འདི་དང་ཕྱི་མར་འབྱུང་བར་ཤོག །སྣ་ཚོགས་པ་ཡི་གཟུངས་ལ་ནི། །ཕྱིན་ཅི་མ་ལོག་སྤྱོད་པར་ཤོག །སྣ་ཚོགས་གཟུངས་མཆོག་སྤྱད་པ་ཡི། །ཉོན་མོངས་དྲི་མ་དག་པར་ཤོག །ཡེ་ཤེས་གཟུངས་དོན་བསྒོམས་པ་ཡི། །ཤེས་བྱའི་
སྒྲིབ་པ་དག་པར་ཤོག །སྨོན་ལམ་རྒྱ་ཆེན་བཏབ་པ་ཡིས། །སྙིང་རྗེ་བྱང་ཆུབ་སེམས་ལྡན་ཤོག །ཡེ་ཤེས་ཚོགས་ཀྱི་རྒྱུ་མཐུན་གྱིས། །ཐུགས་གསང་ཆོས་སྐུ་ཐོབ་པར་ཤོག །བསོད་ནམས་ཚོགས་ཀྱི་རྒྱུ་མཐུན་གྱིས། །གསུང་གསང་ལོངས་སྐུ་ཐོབ་པར་ཤོག །སྨོན་
ལམ་སྙིང་རྗེའི་རྒྱུ་མཐུན་གྱིས། །སྐུ་<𰶋གསང་,གསུང་>སྤྲུལ་སྐུ་ཐོབ་པར་ཤོག །བདག་དང་ཁམས་གསུམ་སེམས་ཅན་རྣམས། །སེམས་ཅན་དོན་ནི་ཐོགས་མེད་དུ། །བྱེད་པའི་རྫུ་འཕྲུལ་མ་ཐོབ་པར། །ཞིང་གཞན་དམ་པར་སྐྱེ་བར་ཤོག །དོན་བྱེད་རྫུ་འཕྲུལ་ཐོབ་ནས་ཀྱང་། །
གདུལ་དཀའི་སེམས་ཅན་གང་འདུལ་དུ། །དེར་སྐྱེས་དེ་རྣམས་འདུལ་བར་ཤོག །རྫོགས་པའི་སངས་རྒྱས་བསམ་མི་ཁྱབ། །མ་ལུས་ཀུན་གྱི་ཞལ་མཐོང་ཤོག །སངས་རྒྱས་ཞིང་ཁམས་བསམ་མི་ཁྱབ། །ཐམས་ཅད་ཁྱབ་པར་འགྲོ་བར་ཤོག །སངས་རྒྱས་
ཆོས་ཀྱང་བསམ་མི་ཁྱབ། །བསམ་མི་ཁྱབ་ལ་ཉན་པར་ཤོག །གདུལ་བྱའི་སེམས་ཅན་བསམ་མི་ཁྱབ། །བསམ་མི་ཁྱབ་ལ་འདུལ་བར་ཤོག །རྟག་ཏུ་ཚེ་རབས་གར་སྐྱེས་ཀྱང་། །རིགས་བཟང་དག་ཏུ་སྐྱེ་བར་ཤོག །གཞོན་ལ་རབ་ཏུ་འབྱུང་བར་ཤོག །བུད་