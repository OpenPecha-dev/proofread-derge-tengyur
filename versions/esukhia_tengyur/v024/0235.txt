ལོ་ཀི་ཀ་ལོ་ཀོཏྟ་ར། ཡནྟྲ་མནྟྲ་ཏནྟྲ་སརྦ་བི་ཥ་བི་ཙཱུརྞ་མ་པྲ་ཡོ་ག་ཏི་མ་མ་ཀྲྀ་ཏ་ཡེ་ན་ཀེ་ན་ཙི་ཏ། ཀྲྀཏྟ་ནི་ཏི་ན། སརྦ་བིགྷཱན་ཨཱ་ཀཌྜྷྱ་ཨཱ་ཀཌྜྷྱ། ཏརྫྫ་ཡ་ཏརྫྫ་ཡ། གྲྀཧྞ་གྲྀཧྞ། བྷཀྵ་ཡ་བྷཀྵ་ཡ། ཏྲཱ་ས་ཡ་ཏྲཱ་ས་ཡ། ཧ་ན་ཧ་ན། ད་ཧ་ད་ཧ། པ་ཙ་པ་ཙ། ཀྵྨཱཾ་ཀྵྨཱཾ།
ཛྙཽཾ་ཛྙཽཾ། མ་ཏ་མ་ཏ། བི་བྷྲཾ་ས་ཡ། བི་བྷྲཾ་ས་ཡ། ཤ་ཏ་ས་ཧ་སྲ་བྷུ་ཏ་སརྦ་བི་ཙཱུརྞ་ཡ་ཧཱུཾ་ཕཊ། ཨོཾ་བཛྲ་ཧེ་རུ་ཀ་ཙཀྲ་བརྟི་ཆེ་གེ་མོའི་མུ་ཁཾ་ཙཀྵུ་བནྡྷ་བནྡྷ། ཆེ་གེ་མོ་ཤཱནྟིཾ་ཀུ་རུ་ཧཱུཾྃ་ཧཱུཾྃ་ཕཊ་ཕཊ། འཁོར་ལོ་དེ་འཁོར་བས་རང་གི་ལོག་པར་རྟོག་པ་ཐམས་ཅད་བརླག་པར་བསམ་མོ།། །།
{D1599a}ཕག་མོའི་སྲུང་བའི་འཁོར་ལོ་ལ། ཟངས་གཞོང་གི་ནང་དུ་རང་བྱུང་གི་ཁྲག་དང་། དངུལ་ཆུ་ཟངས་རྡོག་མ་གཅིག་གིས་ཞག་པར་མཉེ། དེ་ཐང་བའི་ཟུར་གྱི་གྲྭར་བཙིར་ལ། ཞུ་བ་དེ་ཟངས་སྲབ་མོའམ་གྲོ་ག་ལ་སོགས་པ་ལ་འཁོར་ལོ་ཇི་ལྟ་བ་བཞིན་དུ་བྲིས། དེ་ལ་རབ་
གནས་བྱས་ཏེ་སྙིམ་པར་བཅུག་ལ། ཕག་མོའི་རྐང་པ་བརྒྱད་པ་བརྒྱ་རྩ་བརྒྱད་བཟླས་ལ་དྲིལ་ནས། སྔར་བཙིར་བའི་ཚིགས་མས་རབ་བྱུང་ཡིན་ན་ཐང་བའི་ཟུར་དུ་གཏུམས་ལ་ཕྲག་པ་གཡོན་པར་བཀལ། སྐྲ་ཅན་ཡིན་ན་གོང་བ་གཡོན་པར་གཏུམ་མོ། །དྲག་པོ་མངོན་སྤྱོད་ཀྱི་ལས་
ལ། གཞུང་ནས་བྱུང་བ་ལྟར་གཟུགས་བརྙན་བྱས་ཏེ། སྐེ་ཚེའི་མར་ཁུ་བསྐུ། རང་གི་སྔས་སུ་དྲག་པོའི་ཐབ་ཁུང་གྲུ་གསུམ་པ་གཅིག་བྲུ། དེ་ཚེར་མ་ཅན་གྱི་ཤིང་ལ་དུར་ཁྲོད་ཀྱི་སོལ་དུམ་གྱི་མེ་སྦར་བ་དང་། གཟུགས་བརྙན་དེ་ལྕགས་ཀྱི་སྐམ་པས་བཟུང་སྟེ། དམར་
ལྷང་གིས་མ་སོང་བར་དུ་བསྲོའོ། །དེ་ལྟར་སོང་བ་དང་དུག་གི་ཆུའམ་བོང་བུའི་ཆུས་བསད་ལ། དེ་དོང་དུ་བཅུག་ནས་གཡེམ་པ་ལ་ཕག་མོའི་འཁོར་ལོ་བྲིས་པ་གཅིག་གིས་ཁ་བཅད། སྔགས་བཟླས། ལིང་ག་ཡང་དང་ཡང་དུ་བསྲོ་ཞིང་བསྒྲུབ། བསད་པའི་སྔགས་གོ་
ཆའི་ལྷ་མོའི་སྔགས་ལ་མཱ་ར་ཡ་བཏགས་ཤིང་བཟླས་སོ། །སྔོན་དུ་བསྙེན་པའི་ཆོ་ག་དང་། དེ་ནས་སྒྲུབ་པའི་ཆོ་གའོ། །དེ་ལ་བསྙེན་པ་ནི་གནས་དབེན་པས་སྟན་བདེ་བ་ལ་འདུག་སྟེ། གཏོར་མ་ལ་སོགས་པ་བཤམས་ལ། དང་པོར་ཚོགས་བསགས་པའི་ཕྱིར་ཕྱག་འཚལ་བ་