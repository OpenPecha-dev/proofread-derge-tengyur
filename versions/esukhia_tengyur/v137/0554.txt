ཏན་པ་ལ་ཆེ་པའི་ཕྱིར་རོ། །བསྟན་དུ་མེད་པ་ནི་གཞལ་དུ་མེད་པ་ཉིད་ཀྱིས་སོ། །གང་གི་ཕྱིར་ཁྱོད་དེ་ལྟ་བུའི་ཡོན་ཏན་དང་ལྡན་པས་ན། ཁྱོད་ནི་ཉིད་ཀྱིས་རང་ཉིད་ཀྱི། །ཉིད་ནི་མཁྱེན་པ་ཁོ་ནར་འོས་སོ། །ཅི་ཞིག་ཏུ་འགྱུར་ཏེ་ཞེས་བྱ་བ་ནི་ཡོན་ཏན་ཅི་ཞིག་ཡོད་དོ་ཞེས་བྱ་བའི་ཐ་ཚིག་གོ། །ཐམས་ཅད་
མཁྱེན་པའི་ཡེ་ཤེས་ཞེས་བྱ་བ་རྒྱ་ཆེར་འབྱུང་བ་ནི་གང་ལ་ཐམས་ཅད་མཁྱེན་པའི་ཡེ་ཤེས་དང་ཉེ་བར་འགྱུར་བ་དང་། ཉོན་མོངས་པ་བག་ཆགས་དང་བཅས་པ་སྤངས་པ་དང་ཉེ་བར་གྱུར་པ་ཡོད་པ་དེ་ནི་ཐམས་ཅད་མཁྱེན་པའི་ཡེ་ཤེས་དང་ཉོན་མོངས་པ་བག་ཆགས་དང་བཅས་པ་སྤངས་པ་དང་ཉེ་བར་གྱུར་
པ་ཡིན་ནོ། །ཐོས་པ་དང་ཏིང་ངེ་འཛིན་གྱི་སྙོམས་པར་འཇུག་པ་མཐའ་ཡས་པའི་དབང་ཐོབ་པ་ཞེས་བྱ་བ་ནི་ཏིང་ངེ་འཛིན་ལ་སྙོམས་པར་འཇུག་པར་བྱེད་པ་ནི་ཏིང་ངེ་འཛིན་གྱི་སྙོམས་པར་འཇུག་པ་སྟེ། ཐོས་པའི་དབང་མཐའ་ཡས་པ་ཐོབ་པ་དང་། ཏིང་ངེ་འཛིན་གྱི་སྙོམས་པར་འཇུག་པའི་དབང་མཐའ་ཡས་
པ་ཐོབ་པའོ། །བགྲེས་པའི་རྒྱུས་ཞེས་བྱ་བ་ནི་བགྲེས་པར་གྱུར་པ་ཞེས་བྱ་བའི་ཐ་ཚིག་གོ། །དབང་པོ་རྣམས་ཡོངས་སུ་སྨིན་པ་ནི་དབང་པོ་རྣམས་ཡོངས་སུ་སྨིན་པ་སྟེ། ཡུལ་གསལ་བར་དམིགས་པའི་རྒྱུ་ཉིད་ཡིན་ནོ། །གཞན་དག་གིས་ཞེས་བྱ་བ་ནི་གཞན་དག་གིས་རྒ་བ་དང་། ན་བ་དང་། འཆི་བའི་
ཆོས་ཉིད་མི་མཁྱེན་པར་གྱུར་པ་ཞེས་བྱ་བའི་ཐ་ཚིག་གོ། །བདག་ཉིད་དུབ་པར་གནས་པ་ལ་རྗེས་སུ་སྦྱོར་བའི་མཐའ་ནི་དུབ་པ་ཉིད་དུབ་པར་གནས་པ་སྟེ། ཁ་ཟས་མི་ཟ་བ་ལ་སོགས་པས་བདག་ཉིད་དུབ་པའོ་། །བདག་ཉིད་དུབ་པར་གནས་པ་དེ་ལ་བརྟེན་པ་ནི་བདག་ཉིད་དུབ་པར་གནས་པ་ལ་རྗེས་སུ་
སྦྱོར་བའི་མཐའ་སྟེ་དེ་ལའོ། །བསྐལ་པ་མི་ཉུང་བར་ཞེས་བྱ་བ་རྒྱ་ཆེར་འབྱུང་བ་ནི་འདི་ལ་བསྐལ་པ་མི་ཉུང་བར་བསོད་ནམས་དང་ཡེ་ཤེས་ཀྱི་ཚོགས་བསྐྱེད་པས་སྐུ་ཡང་དག་པར་གྲུབ་པ་ཡོད་པས་འདི་ནི་བསྐལ་པ་མི་ཉུང་བར་བསོད་ནམས་དང་ཡེ་ཤེས་ཀྱི་ཚོགས་བསྐྱེད་པས་སྐུ་ཡང་དག་པར་གྲུབ་པའོ། །དྲན་
པ་དང་བློ་གྲོས་ཆེན་པོའི་སྟོབས་བསྐྱེད་པ་ཐོབ་པ་ནི་དྲན་པ་དང་། བློ་གྲོས་ཆེན་པོའི་སྟོབས་བསྐྱེད་པ་ཐོབ་པ་དང་ཞེས་བྱ་བའི་ཐ་ཚིག་གོ། །བསམ་གཏན་དང་གཟུགས་མེད་པའི་སྙོམས་པར་འཇུག་པ་བསྐྱེད་པ་ནས། ཅི་ཡང་མེད་པའི་སྐྱེ་མཆེད་ཀྱི་འདོད་ཆགས་དང་བྲལ་ཏེ་སྲིད་པའི་རྩེ་མོའི་བར་ཐོབ་པ་