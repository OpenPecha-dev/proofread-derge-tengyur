ཤེས་རབ་ལྷན་ཅིག་སྐྱེས། །དེར་བརྟེན་གཟུགས་འཆང་མི་གནས་པ། །ལུས་ཀྱི་རླུང་གིས་སྤར་བ་ཡིས། །ལྟེ་བའི་དཀྱིལ་འཁོར་དུ་ནི་འབར། །དེ་ལ་ཕག་མོར་རྣམ་པར་བཤད། །དཔྱིད་ཀྱི་ཐིག་ལེ་ཉིད་དུ་བརྗོད། །སྐྲ་ཡི་རྩེ་མོ་བརྒྱ་སྟོང་ཆ། །གློག་འགྱུ་བ་དང་མཚུངས་
པའི་འོད། །ལྷ་ཡི་རྣལ་འབྱོར་དུས་སུ་ནི། །བ་སྤུའི་ཁུང་བུའི་རྩེ་མཚུངས་ནས། །ཕྱུང་སྟེ་ཕྱོགས་རྣམས་ཐམས་ཅད་དུ། །ལྷ་དང་ལྷ་མིན་སྡིགས་མཛུབ་བྱེད། །སྙིང་ག་ཆོས་ཀྱི་འཁོར་ལོ་དང་། །ལོངས་སྤྱོད་འཁོར་ལོ་བསྲེགས་ནས་ནི། །སྣ་ཡི་བུ་ག་གཡས་པ་ནས། །ཀུན་ནས་ངེས་པར་
བྱུང་ནས་ནི། །མཛོད་སྤུ་རུ་ནི་གནས་པ་ཡི། །བུ་ག་ནས་ནི་ཕྱོགས་བཅུ་ཡི། །སངས་རྒྱས་བྱང་ཆུབ་སེམས་དཔའ་ཡིས། །ཤངས་ཀྱི་བུ་ག་གཡོན་པ་ནས། །སྤྱི་བོར་ཞུགས་ནས་འཁོར་ལོ་ནི། །ཡང་དག་བསྲེགས་ནས་རྣམ་བྱུང་སྟེ། །སྔོན་སྨྲས་ཉིད་ཀྱི་བུ་ག་ནས། །སྤྱི་བོ་ནས་ནི་ཡང་
ཞུགས་པས། །སངས་རྒྱས་རྣམས་ནི་བསྲེགས་པ་ལས། །སླར་ཡང་དགའ་བ་བསྐྱེད་བྱ་སྟེ། །ལྟེ་བའི་དཀྱིལ་འཁོར་དུ་འོངས་ནས། །སྔོན་བཞིན་དུ་ནི་གནས་པར་གྱུར། །དཔྱིད་ཀྱི་ཐིག་ལེར་ཆོས་དང་ལོངས་སྤྱོད་རྫོགས་པ་དང་སྤྲུལ་པ་དང་སྐུ་གསུམ་མཚོན་པ་སྔོན་དུ་འགྲོ་བ་དཔལ་ཧེ་རུ་
ཀ་ནི། དཔྱིད་ཀྱི་རྡོ་རྗེ་ཕག་མོ་ཐིག་ལེར་བརྗོད་པ་དང་། འགྲོ་བ་དང་འོང་བ་དང་རྒྱུད་དང་སྔགས་དང་ཡེ་ཤེས་དང་གསང་བའི་རིམ་པ་དང་། སྤྲུལ་པ་དང་ལོངས་སྤྱོད་རྫོགས་པ་དང་ཆོས་དང་བདེ་བ་ཆེན་པོའི་འཁོར་ལོ་པདྨ་བཞི་པོ་དང་། དབྱངས་ཡིག་བཅུ་གཉིས་དང་། །ཡི་གེ་སུམ་ཅུ་རྩ་བཞིའི་
རང་བཞིན་དུ་དུས་གསུམ་དུ་བཞུགས་པའི་དེ་བཞིན་གཤེགས་པ་རྒྱས་པར་བསྟན་པ་སྟེ་བཅུ་པའོ།། །།གང་ཞིག་རལ་གྲི་དང་ནི་མིག་སྨན་རྐང་པ་བྱུག་པ་རི་ལུ་ས་འོག་གནོད་སྦྱིན་མོ། །འཇིག་རྟེན་གསུམ་གྱི་ཁོངས་ན་སྤྱོད་པའི་<མོད་,མདོ་>རྒྱུད་རྟོགས་གནས་ལས་ཀྱི་རྗེས་འགྲོ་དངོས་གྲུབ་
རྣམས། །གང་ཞིག་ཐམས་ཅད་དུ་ནི་རྫུ་འཕྲུལ་ཆེ་བ་རང་གནས་འདོད་པ་དམ་པ་ལྔ་ལྡན་པ། །དེ་དག་ཐམས་ཅད་དཔྱིད་ཀྱི་ཐིག་ལེའི་རྣལ་འབྱོར་མཐུ་སྟོབས་ལས་ནི་བྱུང་བར་བསྟན། །སྤྱོད་པའི་བརྟུལ་ཞུགས་པ་དཔལ་ནག་པོ་ཞེས་བརྗོད་པས། བླ་མའི་མན་ངག་ཤེས་ནས་རྗེ་བཙུན་དཔལ་ཧེ་རུ་ཀའི་