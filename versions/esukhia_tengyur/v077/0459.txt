མོའི་འཁོར་གྱིས་བསྐོར་བར་བསྒོམ་པར་བྱའོ། །བདག་ཉིད་དེ་བཞིན་དུ་ནོར་རྒྱུན་མ་ཞེས་སོ། །ལག་པ་གཉིས་ཁུ་ཚུར་བཅིངས་ནས་གུང་མོའི་ཚིགས་གསུམ་པ་བཅག་པ་ནོར་རྒྱུན་མའི་ཕྱག་རྒྱའོ། །དེ་ནས་སྔགས་བཟླས་པར་བྱའོ། །ཨོཾ་བ་སུ་ནི་དྷ་ན་ཀྵེ་ཏྲེ་
སྭཱ་ཧཱ། བཅོམ་ལྡན་འདས་མའི་བྲིས་སྐུ་བཀྲམ་ནས་མཆོད་པ་ཆེན་པོ་བྱས་ཏེ་བསྒོམས་ནས་ཉལ་བར་བྱའོ། །དེ་ནས་བཅོམ་ལྡན་འདས་མའི་དངོས་གྲུབ་ཏུ་འགྱུར་རོ། །ནོར་རྒྱུན་མའི་སྒྲུབ་ཐབས་རྫོགས་སོ།། {D3605}༄༅༅། །རྒྱ་གར་སྐད་དུ། བ་སུ་དྷཱ་རཱ་སཱ་དྷ་ནཾ། བོད་སྐད་དུ།
ནོར་རྒྱུན་མའི་སྒྲུབ་ཐབས། ནོར་རྒྱུན་མ་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་གས་འདིར་བཾ་ཡིག་སེར་པོ་ཡོངས་སུ་གྱུར་པ་ལས་སྐུ་མདོག་སེར་མོ་ཞལ་གཅིག་ཕྱག་གཉིས་པ་ལང་ཚོ་གཞོན་ཞིང་རྒྱན་དང་ན་བཟས་རྣམ་པར་བརྒྱན་པ་འབྲས་ཀྱི་སྙེ་མ་དང་རིན་པོ་ཆེའི་ཆར་
འབབ་བཞིན་པའི་བུམ་པ་ཕྱག་གཡོན་ན་བསྣམས་ན། ཕྱག་གཡས་པ་མཆོག་སྦྱིན་མཛད་པ། དཔག་ཏུ་མེད་པའི་གྲོགས་མོའི་འཁོར་གྱིས་བསྐོར་བ། སྣ་ཚོགས་པདྨ་དང་ཟླ་བའི་གདན་ལ་བཞུགས་པ། རིན་ཆེན་འབྱུང་ལྡན་གྱིས་དབུ་བརྒྱན་པ། རང་གི་སྙིང་གའི་ས་བོན་ལས་སྐད་
ཅིག་གིས་བསྐྱེད་ནས་ཕྱག་རྒྱ་བཅིང་བར་བྱ་སྟེ། ལག་པ་གཉིས་ཁུ་ཚུར་བྱས་ནས། གུང་མོའི་ཚིགས་གསུམ་པ་བཅག་པ་ནི་ནོར་རྒྱུན་མའི་ཕྱག་རྒྱའོ། །དེ་ནས་ཨོཾ་བ་སུ་དྷཱ་རཱ་རཏྣ་ནི་དྷཱ་ན་ཀྵེ་ཏྲེ་སྭཱ་ཧཱ། ཞེས་པའི་སྔགས་བཟླས་པར་བྱའོ། །ནོར་རྒྱུན་མའི་སྒྲུབ་ཐབས་རྫོགས་སོ།། །།
{D3606}༄༅༅། །རྒྱ་གར་སྐད་དུ། བ་སུ་དྷཱ་རཱི་ཎི་ཨུ་པ་དེ་ཤཿ། བོད་སྐད་དུ། ནོར་རྒྱུན་མའི་གཟུངས་ཀྱི་མན་ངག །འཕགས་མ་ནོར་རྒྱུན་མ་ལ་ཕྱག་འཚལ་ལོ། །ནོར་རྒྱུན་མའི་བྲིས་སྐུའམ། སྐུ་གཟུགས་བཀྲམ་ནས་མདུན་དུ་ཙནྡན་གྱི་མཎྜལ་གྲུ་བཞི་པ་བྱས་ནས། དེ་ནས་བཅོམ་
ལྡན་འདས་མ་བསྐྱེད་ནས་མཆོད་ཅིང་ལག་པ་ཙནྡན་གྱིས་བྱུགས་ཏེ། ནོར་རྒྱུན་མའི་གཟུངས་ཀྱི་པོ་ཏི་སྐུད་པས་བཅིངས་ནས་མེ་ཏོག་ཕྲེང་བ་དཔྱངས་ཏེ་མདུན་དུ་ཆུའི་སྣོད་བཞག་ནས་ནང་དུ་བཅུག་སྟེ། སེམས་ཅན་ཐམས་ཅད་ལ་བྱམས་པའི་སེམས་ཀྱིས་དམིགས་ནས། དངོས་གྲུབ་མངོན་པར་