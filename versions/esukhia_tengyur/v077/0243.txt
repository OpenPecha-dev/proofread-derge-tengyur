རུ་བསྒྲུབས་པར་གྱུར་པ་ཡིས། །དབང་པོའང་དེ་རྣམས་དབང་དང་ལྡན་འགྱུར་ཏེ། །བཅུ་བཞིའི་ཉི་མ་རྣམས་ཀྱིས་ངེས་པར་འགྲུབ། །དཔལ་ལྡན་འཇམ་དབྱངས་སྒྲུབ་ཐབས་གཅིག་ཏུ་འདི། །བླ་མ་དམ་པ་ལས་རྙེད་བདག་གསལ་བྱས། །འདི་ལ་ཅི་སྟེའང་མེད་པར་འགྱུར་སྙམ་པའི། །
འདིར་ནི་ཅུང་ཟད་ཐེ་ཚོམ་མི་བྱའོ། །འདི་རྣམས་བཀུག་ནས་ངེས་པར་སེམས་ཉིད་ཞི། །དགེ་བྱེད་ཅེས་བྱས་ཇི་ལྟར་ཉེར་བསྟན་མཛད། །དམ་པ་རྣམས་ཀྱིས་བྱ་བ་ཡོངས་སྤངས་ནས། །བདག་གི་བླ་མ་དག་ནི་འདི་ཡིས་སོ། །རྐང་དྲུག་བརྒྱད་པ་དག་གིས་མཆོག་བྲིས་པའི། །གང་འདིར་དགེ་བ་དྲི་མེད་ཅུང་ཟད་
ཐོབ། །དེ་ཡིས་སེམས་ཅན་མ་ལུས་དེ་བཞིན་དུ། །དཔལ་ལྡན་འཇམ་མགོན་ལྷན་ཅིག་ལྡན་པར་ཤོག །སློབ་དཔོན་དགེ་བ་བྱེད་པའི་ཞབས་ཀྱིས་མཛད་དོ། །བདག་གིས་སྒྲུབ་ཐབས་མཆོག་ཏུ་གྱུར་པ་འདི་བྲིས་པའི། །དགེ་བ་མ་ལུས་གང་ཐོབ་ཤིན་ཏུ་རྣམ་དག་པ། །དེ་ཡིས་འཇིག་རྟེན་འདི་རྣམས་རྒྱལ་
བ་ཉིད་ཐོབ་ནས། །སྲིད་པའི་འཇིགས་པ་མ་ལུས་ཤིན་ཏུ་རབ་ཞི་ཤོག །ལྷག་པར་དབང་དུ་བྱེད་པའི་འཇམ་དཔལ་གྱི་སྒྲུབ་ཐབས་རྫོགས་སོ།། {D3469}༄༅༅། །རྒྱ་གར་སྐད་དུ། མཉྫུ་ཤྲཱི་སཱ་དྷ་ནཾ། བོད་སྐད་དུ། འཇམ་དཔལ་གྱི་སྒྲུབ་ཐབས། འཕགས་པ་འཇམ་དཔལ་ལ་ཕྱག་འཚལ་ལོ། །འཇམ་
དཔལ་སྒྲུབ་ཐབས་རྣམ་དག་པ། །བསྡུས་ཤིང་ཤིན་ཏུ་གསལ་བ་ཡིས། །མི་ཤེས་རབ་རིབ་འཇོམས་མཛད་པ། །ཡིད་འོང་ལེགས་པར་བརྗོད་པར་བྱ། །སྔོན་དུ་གསུངས་པའི་ཆོ་གས་འདིར་རང་གི་སྙིང་གར་ཟླ་བ་ལ་མཱུཿཡིག་སེར་པོ་ཡོངས་སུ་གྱུར་པ་ལས་འཇམ་དཔལ་གཞོན་ནུ་ཞལ་གསུམ་ཕྱག་དྲུག་པ།
སྐུ་མདོག་གུར་གུམ་ལྟར་དམར་བ་དང་། སྔོན་པོ་དང་དཀར་པོ་ནི་གཡས་དང་ཅིག་ཤོས་ཀྱི་ཞལ་ལོ། །སེམས་དཔའི་སྐྱིལ་ཀྲུང་གིས་བཞུགས་པ། རལ་གྲི་དང་། མདའ་དང་། མཆོག་སྦྱིན་དང་ལྡན་པ་ནི་གཡས་ཀྱི་ཕྱག་གསུམ་ནའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་དང་། ཨུཏྤ་ལ་དང་། གཞུ་དང་
ལྡན་པ་ནི་ཕྱག་གཡོན་པ་གསུམ་ནའོ། །གཞོན་ནུ་སྒེག་པ་དང་བཅས་ཤིང་རྒྱན་དང་ན་བཟའ་ལ་སོགས་པས་བརྒྱན་པ། མེ་ཏོག་སྣ་ཚོགས་པས་ཆེར་མཛེས་པ། ཟུར་ཕུད་གསུམ་གྱིས་བརྒྱན་པ། དེ་བཞིན་གཤེགས་པའི་རྡུལ་ཕྲ་རབ་ལས་ཡོངས་སུ་གྲུབ་པའི་བདག་ཉིད་དུ་བསྒོམ་པར་བྱའོ། །ཨོཾ་མཱུཿཞེས་