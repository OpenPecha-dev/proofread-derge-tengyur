ཡོ་གཱི་ནཱི་ཡཻ་བྷི་ཥ་མ་བྷ་གི་ནཱི་ཡཻ་དྭ་ད་ཤ་བྷུ་ཛ་ཡཻ་བི་ཀཱིརྞ་ཀེ་ཤཱི་ཡེ་ཨ་ནེ་ཀ་རཱུ་པ་བི་བི་དྷ་བེ་ཤ་དྷ་ར་ཎཱི་ཡཻ་ཨེ་ཧྱེ་ཧི་བྷ་ག་ཝ་ཏཱི་མ་ཧཱ་བཛྲ་གནྡྷ་རཱི་ཏྲ་ཡ་ནཱཾ་རཏྣ་ནཱཾ་ས་ཏྱེ་ན་ཨཱ་ཀདྡྷྱ་ཨ་ཀདྡྷྱ་བ་ལ་དེ་ཝཱ་དེ་ཀཾ་ཡེ་ཙཱ་ནྱེ་ས་མ་ཡེ་ན་ཏིཥྛ་ན་ཏི་ཏཱ་ནཱ་བརྟ་ཡི་ཥྱཱ་མི། ཤཱི་གྷྲཾ་གྲྀཧྞ་གྲྀཧྞ་ཨོཾ་ཨ་ལི་ཨ་ལི་ཧུ་ལུ་ཧུ་ལུ་མུ་ལུ་མུ་ལུ་
ཙུ་ལུ་ཙུ་ལུ་དྷ་མ་དྷ་མ་རཾ་ག་རཾ་ག་རཾ་གཱ་པ་ཡ་རཾ་གཱ་པ་ཡ་པཱུ་ར་ཡ་པཱུ་ར་ཡ། ཨཱ་བི་ཤ་ཨཱ་བི་ཤ་བྷ་ག་བ་ཏཱི་མ་ཧཱ་བཛྲ་གནྡྷ་རཱི་སིདྡྷ་ཙཎྜ་བཛྲ་པཱ་ཎི་རཱ་ཛྙཱ་པ་ཡ་ཏི་ཧྲཱིཿཧ་ཧ་ཧཱུཾ་ཕཊ་སྭཱ་ཧཱ། འདིའི་ལས་རབ་ཏུ་བརྐྱང་པ་ནི་ཆོ་ག་འདི་ལས་སོ། །རྡོ་རྗེ་གནྡྷ་རཱིའི་སྒྲུབ་ཐབས་རྫོགས་སོ།། {D3596}༄༅༅། །རྒྱ་གར་སྐད་དུ། པཉྩ་
རཀྵ་བི་དྷིཿ། བོད་སྐད་དུ། བསྲུང་བ་ལྔའི་ཆོ་ག །འཕགས་མ་སོ་སོ་འབྲང་མ་ལ་ཕྱག་འཚལ་ལོ། །དང་པོར་རེ་ཞིག་སྔགས་པས་ཞལ་བསང་བ་ལ་སོགས་པ་བྱས་ནས་ཡིད་དང་མཐུན་པའི་གནས་སུ་སྟན་བདེ་བ་ལ་ཉེ་བར་འདུག་སྟེ། ཨོཾ་ཨཱཿརཀྵཿརཀྵ་ཧཱུཾ་ཕཊ་སྭཱ་ཧཱ། ཞེས་པས་རྣལ་འབྱོར་པའི་གནས་
དང་བདག་ཉིད་བསྲུང་ཞིང་ལྷག་པར་གནས་པར་བྱའོ། །དེ་ནས་རང་གི་ཐུགས་ཀར་ཨ་ཡིག་ལས་སྐྱེས་པའི་ཟླ་བའི་དཀྱིལ་འཁོར་ལ། དེའི་སྟེང་དུ་པྲཾ་ཡིག་ལས་འོད་ཟེར་འཕྲོས་པས་བླ་མ་དང་སངས་རྒྱས་དང་བྱང་ཆུབ་སེམས་དཔའ་རྣམས་སྣང་བར་མཛད་ནས་མདུན་དུ་བལྟས་ཏེ་སོ་སོ་འབྲང་མ་ཆེན་མོ་ལ་
སོགས་པའི་འཁོར་དང་བཅས་པ་མཆོད་པར་བྱའོ། །མེ་ཏོག་དང་། བདུག་སྤོས་དང་། མར་མེ་དང་། དྲི་{𰵻བཟངས་,བཟང་}དང་། གཏོར་མ་དང་། ཞལ་ཟས་ལ་སོགས་པ་རྣམས་ཕུལ་ནས་སྡིག་པ་སོ་སོར་བཤགས་པ་དང་། དཀོན་མཆོག་གསུམ་ལ་སྐྱབས་སུ་འགྲོ་བ་དང་། བྱང་ཆུབ་ཏུ་སེམས་བསྐྱེད་པ་དང་། དགེ་བའི་
རྩ་བ་ཡོངས་སུ་བསྔོ་བ་དང་། བཟོད་པ་གསོལ་བ་རྣམས་བྱའོ། །དེ་ནས་ཚད་མེད་པའི་གནས་བཞི་བསྒོམ་པར་བྱ་སྟེ། དེ་ལ་སྡུག་བསྔལ་བ་རྣམས་འདོན་པར་འདོད་པའི་སྙིང་རྗེ་དང་། བདེ་བ་ལ་རབ་ཏུ་དགོད་པའི་བྱམས་པ་དང་། བདེ་བ་ལ་གནས་པ་ཉིད་ཀྱིས་དགའ་བ་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་གཏང་
སྙོམས་སུ་བྱའོ། །དེ་ནས་ཆོས་ཐམས་ཅད་ལ་ཡིད་ཀྱིས་དམིགས་ནས་རྣམ་པར་མི་རྟོག་པ་རྣམ་པར་བསྒོམས་ཏེ། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ་ཞེས་སོ། །དེ་ནས་ཧཱུཾ་ཡིག་གིས་ས་གཞི་སྣ་ཚོགས་རྡོ་རྗེའི་རང་བཞིན་དུ་བྱིན་གྱིས་བརླབ་པར་བྱའོ། །དེ་ནས་དེ་བཞིན་དུ་རྡོ་རྗེའི་གུར་དང་། རྡོ་རྗེའི་ར་བ་དང་།