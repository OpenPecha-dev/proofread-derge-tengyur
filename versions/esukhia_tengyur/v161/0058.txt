པོ་ལ་ནི་ཇི་ལྟར་ཆུང་མ་རབ་ཏུ་ཕྱུང་ན་གནོད་པར་འགྱུར་བ་དེ་ལྟ་བུ་རབ་ཏུ་ཕྱུང་ན་གནོད་པར་མི་འགྱུར་ཏེ། དེ་ལྟར་ཆུང་མ་སྤང་ངོ་། །གང་གི་ཕྱིར་སྲོག་དང་བྲལ་བར་གྱུར་པ་མཆོག་ཏུ་ཕན་པའི་དངོས་པོ་འདི་གཅོད་པའི་རྣམ་པ་འཇུག་པ་དེ་བས་ན་འདིར་ལྕི་བའི་ཁ་ན་མ་ཐོ་བ་ཉིད་ཤེས་པའོ། །མ་གནང་བ་
སྡུད་པའི་ལྟུང་བྱེད་དོ། །སྐྱོན་ཅན་སྡུད་པ་ལས་གྱུར་པའི་ལྟུང་བྱེད་བཞི་པོ་དག་ལས་གང་ལ་འཁྲུལ་པ་མོ་སྡུད་པའི་ལྟུང་བྱེད་དུ་འགྱུར་ཞེ་ན། དེའི་ཕྱིར་འཁྲུལ་པ་མོའོ་ཞེས་བྱ་བ་སྨོས་ཏེ། རབ་ཏུ་འབྱིན་པ་ལ་ཞེས་བྱ་བར་སྦྱར་རོ། །གཉིས་པ་གང་ཡིན་ཞེ་ན་དེའི་ཕྱིར་སྦྲུམ་མའོ་ཞེས་བྱ་བ་སྨོས་ཏེ།
རབ་ཏུ་འབྱིན་པ་ལ་ཞེས་བྱ་བར་སྦྱར་རོ། །གསུམ་པ་གང་ཡིན་ཞེ་ན། དེའི་ཕྱིར་མྱ་ངན་གྱིས་གཟིར་བའོ་ཞེས་བྱ་བ་སྨོས་ཏེ། རབ་ཏུ་འབྱིན་པ་ལ་ཞེས་བྱ་བར་སྦྱོར་རོ། །བཞི་པ་གང་ཡིན་ཞེ་ན། དེའི་ཕྱིར་ཙབ་ཀྲོལ་ཅན་ནོ་ཞེས་བྱ་བ་སྨོས་ཏེ། རབ་ཏུ་འབྱིན་པ་ལ་ཞེས་བྱ་བའི་དབང་དུ་
བྱས་པའོ། །ཙབ་ཀྲོལ་ཅན་རབ་ཏུ་འབྱིན་པ་ཁོ་ན་ལ་ལྟུང་བྱེད་དུ་འགྱུར་བར་མ་ཟད་དོ། །འོ་ན་གང་ལ་ཞེ་ན། དེའི་ཕྱིར་བསྙེན་པར་རྫོགས་པར་བྱེད་པ་ལ་ཡང་ངོ་། །སྦྲུམ་མ་ལ་སྣོད་མི་<སྲིང་བ་,སྲིད་པ་>ཉིད་ནི་མ་གནང་བ་སྡུད་པའི་ལྟུང་བྱེད་དུ་རིག་པར་བྱའོ། །འདིར་བསྙེན་པར་རྫོགས་པར་བྱེད་པ་ནི་
རྒྱུ་མཚན་འདིས་ཉེས་བྱས་སུ་རིག་པར་བྱའོ། །མཐར་བྱས་པའི་དགེ་འདུན་ལ་དེ་ཞེས་བྱ་བ་འདིར་ལྟུང་བྱེད་འདི་ལ་རྣམ་པར་གཞག་པའོ། །བུད་མེད་མ་རུངས་པ་རབ་ཏུ་དབྱུང་བར་མི་བྱའོ་ཞེས་བྱ་བ་ཙབ་ཀྲོལ་བྱེད་པ་ཅན་གྱི་མདོ་ལས་སོ། །རྣམ་པར་འབྱེད་པ་ལས་ཙབ་ཀྲོལ་ཅན་ཞེས་བྱ་བ་ནི་
བུད་མེད་མ་རུངས་མའོ་ཞེས་བྱ་བ་གསུངས་པ་ཡིན་ནོ། །གླེང་གཞི་ལས་ཀྱང་བུད་མེད་གཞན་དེ་མཐོང་བ་ནི་མ་རུངས་པ་ཁྲོ་བ་རྩུབ་པོ་སྨྲ་བ། གཞན་ལ་ནང་སྟོན་པར་བྱེད་པ་བུད་མེད་གཞན་དང་ལྷན་ཅིག་ཏུ་རྩོད་པར་བྱེད་ཅིང་དེ་རྩོད་པར་བྱེད་པ་ན་སྐྲ་རྣམས་ཞིག་པར་གྱུར་ཅིང་དེས་དེ་ལ་བསྡིགས་པའི་
ཕྱིར་ཅེ་<སྦྱང་,སྤྱང་>མོའི་སྐད་འདོན་པ་དང་། དེས་ཀྱང་དེའི་སྐད་ཐོས་པ་ལ་འགྱེལ་བ་དེ་མཐོང་ནས་སྦོམ་དགའ་མོ་འདི་སྙམ་དུ་སེམས་ཏེ། སྟོབས་དང་ལྡན་པ་འདི་ལྟ་བུའི་གྲོགས་མོ་རྩོད་པར་བྱེད་པ་མོ་འདི་གང་གི་ཕྱིར་བདག་གིས་རབ་ཏུ་དབྱུང་བར་བགྱིའོ། །དེ་དེས་རབ་ཏུ་ཕྱུང་ནས་སྐྱེ་དགུའི་