དེ་དུས་ཡུན་རིང་པོར་ཞེས་བྱ་བའོ། །རྒྱུ་འབྲས་ཀྱི་རབ་ཏུ་དབྱེ་བ་རྣམ་པ་མང་པོ་དེ་གོམས་པར་བྱས་པས་ནི་ཇི་ལྟར་དེ་གསལ་ཞེ་ན། གང་ཚེ་ཞེས་སྨོས་སོ། །དེའི་རྗེས་འབྲངས་པས་ཞེས་བྱ་བ་ནི་སྔོན་གྱི་སྐྱེ་བ་དྲན་པའི་རྗེས་སུ་འབྲངས་པས་སོ། །དེ་དག་ཐམས་ཅད་ཅེས་བྱ་བ་ནི་
འཁོར་བ་པའི་སྐྱོན་ཡོན་ཐབས་དང་བཅས་པ་མཐའ་དག་དག་གོ། །འདི་ལ་དཔེ་བརྗོད་པ་ནི་ཇི་ལྟར་གྲོང་གཞན་ནས་ཞེས་བྱ་བའོ། །དེ་ཡི་འདུ་བྱེད་རྗེས་འབྲེལ་ཅན། །ཞེས་བྱ་བ་ནི། གྲོང་དེར་དངོས་པོ་དེ་དང་དེ་ལ་མངོན་པར་དགའ་བའི་འདུ་བྱེད་དེ་དང་རྗེས་སུ་འབྲེལ་བ་དེ་དག་ལྡན་
པའོ། །དེ་རིག་པའི་ས་ཞེས་བྱ་བ་ནི་གྲོང་གཞན་དུ་སྐྱེད་པའི་འདུ་བྱེད་རིག་པས་སོ། །དེ་བཞིན་དུ་སྐྱེ་བ་གཞན་ནས་འོངས་པའི་སྲོག་ཆགས་ཀྱང་སྐྱེ་བ་གཞན་རིག་པ་སྐྱེ་བ་དྲན་པ་ཅན་གྱིས་ཤེས་པར་འགྱུར་རོ་ཞེས་བལྟ་བར་བྱའོ། །གྲོང་དེ་དང་བརྟེན་པ་དེས་སྐྱེད་པའི་ཁྱད་པར་
གང་ཡིན་པ་སྟེ། སྨྲ་ལུགས་དང་ཟས་ཀྱི་ཁྱད་པར་དང་། མངོན་པར་འདོད་པ་ལ་སོགས་པའི་མཚན་ཉིད་ཅན་དེ་མཐོང་བ་ནའོ། །དེ་རིག་པས་ཞེས་བྱ་བ་ནི་གྲོང་གཞན་དང་སྟོན་པས་བསྐྱེད་པའི་ཁྱད་པར་རིག་པས་སོ། །དེས་ན་ཞེས་བྱ་བ་ནི་གྲོང་གཞན་ནས་སོ། །དེས་ན་ཞེས་བྱ་བ་ནི་
འོངས་པ་ཉིད་དུ་ཤེས་པས་ནའོ། །དོན་ལ་སྦྱར་བ་ནི་དེ་བཞིན་དུ་ཞེས་བྱ་བའོ། །སྐྱེ་བ་གཞན་ཡང་སྐྱེ་བ་དྲན་པས་རྗེས་སུ་དཔོག་པ་ཡིན་ནོ་ཞེས་རྟོགས་པར་བྱའོ། །ཇི་ལྟར་སྙམ་ན། སྐྱེ་བ་གཞན་དེས་བསྐྱེད་པའི་ཁྱད་པར་འདུ་བྱེད་པ་གང་ཡིན་པ་དེའི་རྒྱུ་ཡིན་པ་ཉིད་
ཀྱིས་སོ། །འབྲས་བུར་གྱུར་པའི་འདུ་བྱེད་དེ་ཉིད་ལས་ཞེས་བྱ་བའི་དོན་ཏོ། །དེ་ལ་བཤད་པ་དང་པོ་ལ། །བཅོམ་ལྡན་འདས་བསེ་རུ་ལ་སོགས་པ་རྣམས་ལས་ཁྱད་པར་ཉེ་བར་བསྟན་པ་བརྗོད་པར་བྱ་བ་ཡིན་ལ། གཉིས་པ་ལ་ནི་ཐམས་ཅད་མཁྱེན་པ་ཉིད་བརྗོད་པར་བྱ་བ་
ཡིན་ནོ། །ཁྱད་པར་ཉེ་བར་བསྟན་པ་ཡང་དེ་ཉིད་གཙོར་བྱེད་པ་ཡང་ཡིན་ནོ། །དེ་ལྟར་སྐྱེ་བ་དྲན་པ་ཉིད་ཡིན་ན། འདུ་བྱེད་རྣམ་པ་སྣ་ཚོགས་ཀྱི་ཐབས་རྣམ་པ་སྣ་ཚོགས་ངེས་པས་ན། དེའི་རྗེས་སུ་འབྲངས་ནས་སྐྱེ་བ་གཞན་ལ་ཡང་། ཁྱད་པར་ཅན་གྱིས་གོམས་པའི་རྒྱུ་