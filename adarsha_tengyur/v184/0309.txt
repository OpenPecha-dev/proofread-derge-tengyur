དཀའ་ཐུབ་ཀྱི་སྙོན་རྨོངས་པ་ལས་སོ། །གྲུབ་པའི་མཐའ་སྨྲ་བས་བཤད་པ་ནི་མ་ཡིན་ཏེ་ཞེས་བྱ་བའོ། །གལ་ཏེ་ལས་གཅིག་ཁོ་ནར་ཟད་ན་ནི་དེའི་ཚེ་སྤྱད་པས་ཟད་པ་ཞིག་ཏུ་ཡང་འགྱུར་བ་ཡིན་ན། འོན་ཀྱང་མ་རིག་པའི་མཚན་ཉིད་ཀྱི་རྒྱུ་མ་ཟད་ན། 
ལས་གཞན་དང་གཞན་སྐྱེ་བ་འཕེན་ཏོ་ཞེས་བྱ་བའི་དོན་ཏོ། །ལས་དང་སྡུག་བསྔལ་གྱི་རྒྱུན་ནི་མ་རིག་པ་ཡིན་ལ། མ་རིག་པ་ཡང་གཉེན་པོ་མེད་པར་མི་ལྡོག་གོ། །དེ་ལྟར་འདིས་ནི་ལམ་གྱི་བདེན་པ་འཕངས་པ་ཡིན་ནོ། །སྔར་གྱི་རྒྱུ་ཡང་ཕྱིར་ཞེས་བྱ་བས་ནི་བདེན་པ་
གསུམ་འཕངས་པ་ཡིན་ནོ། །དེ་དག་གི་རབ་ཏུ་སྤྲོས་པ་ནི་མདུན་བསྟན་པར་འགྱུར་རོ། །སྐྱོན་མེད་དོ་ཞེས་བྱ་བ་ནི་ལམ་ལ་མ་ལྟོས་པའི་མཚན་ཉིད་ཉིད་སྐྱོན་ནོ། །དེས་ན་ཞེས་བྱ་བ་ནི་དུ་མའི་རང་བཞིན་ཡིན་པས་ནའོ། །རྒྱུ་ཡིན་ཞེས་བྱ་བས་ནི་སྐབས་ཀྱི་སྡུག་བསྔལ་གྱིས་
བདག་ཉིད་ལ་གདུང་བར་བྱས་པས་ན་ཞེས་སྦྱར་རོ། །དེ་ལ་ཞེས་བྱ་བ་ནི་རྒྱུ་མེད་པར་གཞན་ལ་བྱམས་པ་ལའོ། །ཇི་སྟེ་དེ་ལྟ་བུ་མཐོང་ངམ་སྙམ་ན། བདག་གི་བ་ལ་ཞེས་སྨོས་ཏེ། བུ་ལ་སོགས་པ་ལའོ། །མངོན་པར་ཞེན་པ་ནི་ཤིན་དུ་བྱམས་པས་ཀུན་འཛིན་པའོ། །
ཕྱེད་ཕྱི་མ་ཉིད་རྣམ་པར་འཆད་པ་ནི་བུ་ལ་ཞེས་སྨོས་སོ། །དེའི་ཕྱིར་ཆགས་པ་ཉིད་སྡུག་བསྔལ་གྱི་རྒྱུ་ཡིན་ནོ། །དེའི་ཕྱིར་ཆགས་པ་འོ་ན་ཆགས་པ་གང་ནས་བྱུང་སྙམ་ན། བདག་དང་བདག་གི་བ་ལ་ཆགས་པ་ཡང་ཞེས་གསུངས་སོ། །འཇིག་ལ་ལྟ་བ་ནི་འཇིག་ཚོགས་ལ་
ལྟ་བ་གཞན་དང་གཞན་ཐོག་མ་ཅན་གྱིས་བསྐྱེད་པ་ཉིད་དོ། །དེས་ན་ཞེས་བྱ་བ་ནི་བརྒྱུད་པས་རྒྱུ་ཡིན་པ་ནའོ། །འཇིག་པས་ན་འཇིག་སྟེ། དེ་ཡང་ཡིན་ལ་ཚོགས་ཀྱང་ཡིན་པས་ན་འཇིག་ཚོགས་སོ། །དེར་ལྟ་བ་ནི་འཇིག་ཚོགས་སུ་ལྟ་བས་ཏེ། བདག་ཏུ་འཛིན་པའོ། །
གནོད་པར་བྱེད་པ་ཡིན་ཏེ། འགལ་བའི་ཕྱིར་རོ་ཞེས་བྱ་བ་ནི་འཇིག་ཚོགས་སུ་ལྟ་བའི་རང་བཞིན་ཅན་ཡིན་པའི་ཕྱིར་དང་། བདག་མེད་པར་མཐོང་བ་ནི་དེ་དང་མི་མཐུན་པའི་ཕྱིར་རོ། །འདི་ལ་འགལ་བ་ཅི་ཡོད། གལ་ཏེ་ཕན་ཚུན་སྤངས་ཏེ་གནས་པའི་མཚན་ཉིད་ཡིན་