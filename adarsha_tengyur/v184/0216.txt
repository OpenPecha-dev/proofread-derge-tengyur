རང་བཞིན་གྱི་རྗེས་སུ་འཇུག་པར་ཐལ་བ་བཟློག་པར་དཀའོ། །དེས་ན་འཇིག་རྟེན་ཕ་རོལ་པོ་མ་ཡིན་པའི་སེམས་རྟེན་ཉིད་ཅི་ལྟར་འགྱུར། ཕ་རོལ་པོ་ཅི་སྐད་བརྗོད་པའི་ཚུལ་གྱིས་འཇིག་རྟེན་ཕ་རོལ་པོའི་སེམས་ལ་བརྟེན་ལ་བརྟེན་པ་ཉིད་ཀྱང་མེད་པར་སྟོན་པ་ནི་འོ་ན་འཇིག་རྟེན་ཕ་རོལ་སྨྲ་བ་ལ་ཡང་
ཞེས་བྱ་བའོ། །མ་ཡིན་ཏེ་ཞེས་བྱ་བ་ནི་གྲུབ་པའི་མཐའོ། །གྲུབ་པའི་མཐའ་སྨྲ་བའི་བསམ་པ་ནི་འདུས་པ་ལ་སོགས་པས་འགའ་འགའ་དག་ཏུ་ནི་དྲན་པ་མེད་པ་དང་། འགའ་ཞིག་ཏུ་ནི་རྗེས་སུ་འཇུག་པ་ཡང་མཐོང་བ་ཡིན་ནོ་ཞེས་བྱ་བའོ། །གལ་ཏེ་རྣམ་པར་གཡེངས་པས་འདུ་བྱེད་པ་འགའ་
ཞིག་ནི་རྗེས་སུ་འཇུག་པར་ཡང་འགྱུར་ཏེ། དེ་ལྟར་མཐོང་བའི་ཕྱིར་རོ་སྙམ་དུ་གནས་པའི་ཉེས་པས་གོ་ཅི་ལྟར་སྙམ་པ་ལ་སྐྱེ་བ་དྲན་པ་ཡང་ཞེས་གསུངས་སོ། །དབང་པོ་ལས་འདས་པའི་ཕྱིར་སྐྱེ་བ་དྲན་པ་མཐོང་བ་ནི་དགག་པའི་ཡུལ་མ་ཡིན་ནོ། །འཇིག་རྟེན་ཕ་རོལ་བ་མ་ཡིན་པའི་སེམས་རྟེན་ཡིན་
པར་སྨྲ་བ་ནི་ཉེས་པར་འགྱུར་བ་ཁོ་ནའོ་ཞེས་སྟོན་པ་ནི། སྔོན་མེད་པ་སྐྱེད་པ་ལ་ནི་ཞེས་བྱ་བའོ། །མ་ལ་ཕན་ཚུན་ཆད་དང་འབྲེལ་པའི་ཤེས་པ་སྔ་མ་སྐྱེས་པ་ནི་རང་གི་རྒྱུད་ལས་མ་སྐྱེས་པའི་ཕྱིར་སྡུག་བསྔལ་མ་ཡིན་ནོ། །ཅིའི་ཕྱིར་ཞེ་ན། དེའི་གནས་སྐབས་ནི་ཞེས་བྱ་བའོ། །གཞན་མེད་པ་ནི་རང་གི་
རྒྱུད་མེད་པའི་ཕྱིར་རོ། །རྗེས་སུ་མཐུན་པའི་གནས་སྐབས་གཞན་སྲིད་ན་ནི། དེ་ལས་གཞན་པའི་གནས་སྐབས་ཐོབ་པ་ན། སྡུག་བསྔལ་བར་འགྱུར་བ་ཡིན་གྱི་དེ་ཉིད་ཀྱི་ཚེ་སྐྱེས་པ་ལ་ནི་དེ་མི་སྲིད་དོ། །དེས་ན་དེ་ལ་ནི་སྡུག་བསྔལ་བ་མེད་དོ་སྙམ་དུ་དགོངས་པའོ། །དེ་ལྟར་བྱས་པས་གལ་ཏེ་ཕ་
དེ་ཉིད་ཉེ་བར་ལེན་པའི་རྒྱུད་ཉིད་ཀྱིས་སྐྱེད་པར་བྱེད་པ་ཡིན་ན། དེའི་ཚེ་ཞེས་ཁོང་ནས་ཕྱུང་ལ། ལུས་གཞན་ལ་ཡང་དྲན་པར་ཐལ་ཞེས་སྦྱར་རོ། །ཧ་ཅང་ཐལ་བར་འགྱུར་དུ་འོང་བས་བུ་དང་འབྲེལ་པའི་ཞེས་གསུངས་ཏེ། རྒྱུད་གཅིག་པའི་ཕྱིར་རོ་སྙམ་དུ་དགོངས་པའོ། །ཐལ་བར་འགྱུར་བའི་
ལན་གྱི་དོགས་པ་བསུ་བ་ནི། སྡུག་བསྔལ་བས་ཞེས་བྱ་བ་སྟེ། མ་ལ་ལས་བྱུང་བས་སོ། །བུ་འདི་འབྲེལ་པའི་ལུས་ལ་མ་དྲན་ནོ་ཞེ་ན་ཞེས་བྱ་བའོ། །འདི་ཞེ་ལ་བསྡོགས་ནས་ནི་དེའི་གནས་སྐབས་ནི་དེ་ཉིད་ཀྱིས་ཞེས་ད་ལྟ་ཁོ་ན་སྨོན་ལམ་བཏབ་པ་དེ་ཉིད་ལེགས་པར་བསྒྲུབ་པའི་ཕྱིར་ཡང་ཉེ་