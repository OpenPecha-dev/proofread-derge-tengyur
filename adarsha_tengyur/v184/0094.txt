ཁྱད་པར་བྱེད་པ་ཡིན་པའི་ཕྱིར་རྗེས་སུ་འཇུག་པའོ། །རྗེས་སུ་འགྲོ་བ་ཡང་ཡིན་ལ་བློ་ཡང་ཡིན་ཞེས་བྱ་བ་ནས་ཕྱིས་སྔ་མ་ཡང་འདི་ཡིན་པས་ཞེས་ཚིག་རྣམ་པར་སྦྱར་རོ། །ལུས་འབའ་ཞིག་བློའི་རྟེན་ཡིན་པ་གང་ཡིན་པ་དེ་བཀག་པའི་ཕྱིར་རོ། །གཞན་དུ་ཡང་ཞེས་བྱ་བ་ནི་རང་བཞིན་ཉིད་དུ་གྱུར་པ་ཡིན་
ཡང་ངོ། །གཞན་དག་འབྲས་བུ་དང་རང་བཞིན་གྱི་ཕྱོགས་སྦྱར་བར་བྱ་བའི་ཕྱིར་གལ་ཏེ་ཞེས་བརྗོད་དོ། །ལུས་ལ་བརྟེན་པ་ཞེས་བྱ་བ་ནི་རང་བཞིན་ལ་ཡང་བརྟེན་པ་ཉིད་དུ་བརྗོད་པར་འདོད་པའི་ཕྱིར་ན་ལུས་ཀྱི་རང་བཞིན་ཞེས་བྱ་བའི་དོན་ཏོ། །ཅི་ལྟར་ལུས་ལ་བརྟེན་པ་ཡིན་ཞེ་ན། ཕ་མའི་ལུས་
ལ་བརྟེན་པར་ཞེས་གསུངས་སོ། །གཟུགས་དང་། ཀུན་དུ་སྤྱོད་པ་དང་། སེམས་གསལ་བ་དང་། སྩོགས་པའི་སྒྲས་སོ་སོར་ངེས་པའི་དངོས་པོའི་སྲེད་པ་ལ་སོགས་པ་དེ་ནི་ཕ་མ་དེ་དག་གི་རྗེས་སུ་འགྲོ་བ་སྟེ་རྗེས་སུ་འཇུག་པ་ཡིན་ནོ། །བསྐྱེད་པར་བྱ་བ་ལུས་ཀྱི་ཞེས་བྱ་བ་ནི་རང་བཞིན་གྱི་ཕྱོགས་
སོ། །གཉི་ག་ལ་དཔེ་རི་མོའོ། །སྩོགས་པའི་སྒྲས་ནི་དུ་བ་ལ་སོགས་པའོ། །རི་མོ་བྱེད་པའི་གཟུགས་འདྲི་བ་ལ་བཟོ་བོའི་ཤེས་པ་ནི་གཟུགས་ཤེས་པའོ། །སྩོགས་པའི་སྒྲས་ནི་མདོག་ལ་སོགས་པའི་ཤེས་པས་ཏེ་དེའི་རྗེས་སུ་འགྲོ་བ་ཅན་ནོ། །ཅི་ལྟར་གཉི་གའི་དཔེ་ཡིན་སྙམ་ན། སྨྲས་པ་
རྩིག་པ་ལ་བརྟེན་པ་སྟེ་རྩིག་པའི་རང་བཞིན་ནོ། །དེ་ལ་འཇིག་རྟེན་འདིའི་ལུས་ནི། རྩིག་པ་ལྟ་བུ་ཡིན་ནོ། །ཕ་མ་ནི་རི་མོ་བྱེད་པ་ལྟ་བུ་ཡིན་ནོ། །དཔེ་དང་མཐུན་པ་ལྷག་མ་ནི་གོ་སླའོ། །རང་བཞིན་དང་འབྲས་བུའི་ཕྱོགས་གཉིས་ཉིད་ཡིན་ཡང་དཔེ་གཞན་གྱིས་བསྟན་པ་ནི། ཡང་ན་ཨ་
མྲའི་ཞེས་བྱ་བ་ལ་སོགས་པའོ། །རྩིག་པ་ལ་ནི་རི་མོའི་རང་བཞིན་ཉིད་རྩོལ་བ་ལས་ལྟོས་པ་ཡིན་གྱི་ཨ་མྲ་ལ་ནི་མ་ཡིན་ནོ། །དེ་བཞིན་རྩིག་པ་ལ་ནི་ཕའི་གནས་ལྟ་བུའི་རི་མོ་མཁན་གཞན་ཁོ་ན་ལས་རི་མོ་བྱུང་བ་ཡིན་གྱི་ལུས་གཞན་གྱི་དོད་པོའི་རྩིག་པའི་གཞན་ནས་འོངས་པ་ནི་མ་ཡིན་ནོ། །
དུ་བ་ནི་མེ་ལས་སྐྱེས་པ་ཡིན་གྱི་འགའ་ཞིག་ནས་འོངས་པ་ནི་མ་ཡིན་ནོ་ཞེས་བྱ་བ་ནི་ཁྱད་པར་རོ། །ཕྱོགས་གསུམ་པ་བརྗོད་པ་ནི། ཆང་ལ་བརྟེན་པའི་མོས་པའི་ནུས་པ་ནི་ཞེས་བྱ་བའོ། །ཆང་ལ་བརྟེན་པ་ནི་ཆང་གི་ཆོས་སོ། །དེ་བཞིན་དུ་ཞེས་བྱ་བ་ནི་འཇིག་པ་ན་གཞན་ལ་བརྟེན་པ་མ་ཡིན་པ་ལ་