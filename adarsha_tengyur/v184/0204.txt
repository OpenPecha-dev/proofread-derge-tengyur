འཕེལ་བ་དང་འགྲིབ་པའི་རྗེས་སུ་མི་བྱེད་པའི་ཕྱིར་རོ། །དེ་དག་ཀྱང་རྒྱུ་མ་ཡིན་པ་ཁོ་ནའོ། །དེས་ན་ལུས་བརྒྱུད་ནས་རྒྱུར་ཅི་ལྟར་འགྱུར་སྙམ་དུ་དགོངས་པའོ། །གལ་ཏེ་གཉི་ག་ལྟར་ལུས་རྒྱུ་ཉིད་མ་ཡིན་ན། འོ་ན་གལ་ཏེ་ཞེས་བྱ་བ་ལ་སོགས་པའོ། །ཅིའི་ཕྱིར་དེ་ལྟར་སྐྱེ་བ་མ་ཡིན་སྙམ་
པ་ལ་ལུས་རྟེན་དུ་གྱུར་པས་ཞེས་གསུངས་སོ། །ཉེ་བར་ལེན་པར་གྱུར་པས་ནི་མ་ཡིན་ནོ། །དེའི་ཚེ་ཉེ་བར་གནས་པ་ཙམ་གྱིས་ཤེས་པའི་ཡུལ་ཡིན་ནོ། །གལ་ཏེ་ལུས་ཡུལ་དུ་གྱུར་པ་ཡང་བདེ་བ་ལ་སོགས་པའི་སྐྱེད་བྱེད་ཡིན་པའི་བློའི་རྟེན་ཅི་སྟེ་མ་ཡིན་སྙམ་ན། ཡུལ་ནི་བདེ་བ་ལ་སོགས་པ་ཞེས་
གསུངས་སོ། །བདེ་བ་དང་སྡུག་བསྔལ་དེ་དག་གིའོ། །དེའི་ཚེ་ཉེ་བར་གནས་པའི་ཡུལ་ནི་ཕྱི་དང་ནང་མཚུངས་ཏེ་དེའི་ཕྱིར་བདེ་བ་ལ་སོགས་པའི་ཡང་རྟེན་མ་ཡིན་ན་དེའི་སྒོ་ནས་སེམས་ཀྱི་རྒྱུན་གྱི་རྟེན་དུ་ལྟ་འགྱུར་རེ་ཡང་སྐན། གང་གི་ཕྱིར་དེ་ལྟར་ནང་དང་ཕྱིའི་ཡུལ་མཚུངས་པའི་གཏན་ཚིགས་དེས་ན་
ནང་འབའ་ཞིག་རྟེན་དུ་འགྱུར་བར་མ་ཟད་དོ། །མེ་ཏོག་ཕྲེང་དང་ཙནྡན་ལ་སོགས་པ་ཕྱི་རོལ་ཡང་རྒྱུ་ཉིད་དུ་ཐལ་བར་འགྱུར་རོ། །འགྱུར་ན་རག་མོད་སྙམ་ན། འདོད་པ་ནི་མ་ཡིན་ཏེ་ཞེས་གསུངས་ཏེ། གཞན་གྱིས་ཀྱང་ཕྱི་རོལ་ཏུ་ཉེ་བར་ལེན་པ་ཉིད་དུ་མི་འདོད་དོ་ཞེས་བྱ་བའི་དོན་ཏོ། །གལ་ཏེ་བདེ་བ་
ལ་སོགས་པ་ནི་ཐམས་ཅད་ཀྱི་ཚེ་ནང་དོན་གྱིས་ཉེ་བར་བསྟན་པ་ཉིད་དུ་སྐྱེ་བའི་ཕྱིར། ཕྱི་རོལ་ཡང་ཉེ་བར་ལེན་པ་ཉིད་དུ་ཐལ་བར་འགྱུར་རོ་ཞེས་ཅི་སྟེ་བརྗོད་སྙམ་ན། གང་གི་ཚེ་ཞེས་གསུངས་སོ། །འོན་ཏེ་ཞེས་ནང་གི་ཡན་ལག་ཉིད་དུ་ཉེ་བར་གནས་པ་ཅི་ལྟར་དམིགས་པ་མ་ཡིན་སྙམ་ན། སྙིང་དུ་སྡུག་པ་
མཐོང་བ་ལ་སོགས་པ་ཞེས་གསུངས་སོ། །གང་གིས་ནང་གི་དོན་མྱོང་བར་བྱེད་པ་ཡང་མི་མཐུན་པར་སྐྱེ་བར་འགྱུར་བ། ཕྱི་རོལ་འགའ་ཞིག་ལ་ཡང་དེ་འདྲ་བར་ཆགས་པར་འགྱུར་བ་ཡིན་ནོ། །དེ་ལ་བརྟེན་པ་མ་ཡིན་ནོ་ཞེས་བྱ་བ་ནི་ནང་གི་དོན་ཏོ། །ཉེ་བར་ལེན་པ་མ་ཡིན་ཏེ། དེ་ལྟ་ན་ནི་ཕྱི་རོལ་ཡང་རྟེན་ཉིད་དུ་
ཐལ་བར་འགྱུར་རོ་ཞེས་བྱ་བའི་དོན་དུ་དགོངས་པའོ། །དེ་ལྟ་ཡིན་ལ་རག་མོད་སྙམ་ན། ཡུལ་ནི་ཞེས་གསུངས་སོ། །འདི་ག་ལས་སྙམ་ན་དེ་ལྡོག་པས་ཞེས་གསུངས་སོ། །ཡུལ་གང་ཡང་རུང་བ་ཅིག་ལོག་པས་ནི་བདེ་བ་དང་སྡུག་བསྔལ་དག་མི་ལྡོག་སྟེ། ཡུལ་གཞན་ཡོད་པའི་ཕྱིར་རོ་དེས་ན་ཡུལ་ཉེ་