བཞིན་ནོ། །དེའི་ཞེས་བྱ་བ་ནི་སྡུག་བསྔལ་གྱི་རྒྱུའིའོ། །དེ་བརྟགས་པས་ཞེས་བྱ་བ་ནི་འབྲས་བུར་གྱུར་པའི་སྡུག་བསྔལ་བ་དང་། མི་རྟག་པ་ལ་སོགས་པ་བརྟགས་པས་སོ། །ཅིའི་དོན་དུ་ཞེ་ན། བཟློག་པར་རུང་བ་ཉིད་དུ་ཞེས་སྨྲས་སོ། །གང་ཞིག་དེ་མེད་པར་མི་
འགྱུར་བ། བཟློག་པར་རུང་བ་ཉིད་དུ་རྟོག་པ་ལ་དགོས་པ་ཅི་ཡོད་སྙམ་ན། བཟློག་པར་རུང་བ་ཉིད་དུ་ཞེས་གསུངས་སོ། །འབྲས་བུ་རྒྱུ་མེད་པ་ཉིད་ནི་རྟག་ཏུ་ཡོད་པ་ཉིད་དོ། །རྟག་པའི་རྒྱུ་ཅན་མི་ལྡོག་པ་ཇི་ལྟར་ཞེ་ན། རྒྱུ་དང་བྲལ་བ་མེད་པར་ནི་ཞེས་གསུངས་སོ། །
དེ་བས་ན་འབྲས་བུ་མེད་པ་དང་། རྟག་པའི་རྒྱུ་ཅན་ནི་ལྡོག་པ་མ་ཡིན་ནོ། །འོ་ན་ནི་རྒྱུ་དང་བཅས་པ་ཇི་ལྟར་ལྡོག་སྙམ་ན། རྒྱུ་ཡིས་བྱས་པའི་ཞེས་སྨོས་སོ། །འོ་ན་མི་རྟག་པའི་རྒྱུ་ཅན་ཉིད་ལ་བརྟགས་པས་ཅི་བྱ་ཞེ་ན། མི་རྟག་རྒྱུ་ཅན་ཞེས་གསུངས་སོ། །སྡུག་བསྔལ་
དེའི་རྒྱུ་ནི་ཀུན་འབྱུང་གི་བདེན་པ་གང་ཡིན་པའོ། །དེའི་མི་རྟག་པ་ཉིད་དུ་རྟག་པ་མཛད་དོ། །རྒྱུ་ནི་སྡུག་བསྔལ་གྱི་རྒྱུ་གནས་ནའོ། །སྡུག་བསྔལ་གྱི་མཚན་ཉིད་ཀྱི་འབྲས་ལྡོག་གོ། །འོ་ན་སྡུག་བསྔལ་གྱི་རྒྱུའི་མི་མཐུན་པའི་ཕྱོགས་བཅུའི་ཕྱིར་རྟོགས་པར་བྱེད་སྙམ་ན། 
དེ་རྒྱུ་གཞོམ་ཕྱིར་ཞེས་བྱའོ་སྙམ་དུ་དགོངས་པར་འགྱུར་ཏེ་ཞེས་བྱ་བ་ནི་དེ་འདྲ་བའི་བློ་མངའ་བར་འགྱུར་བའོ། །བྱུང་བ་ནི་ཞེས་བྱ་བ་ནི་རྒྱུན་གྱིས་འཇུག་པར་འགྱུར་བ་ནིའོ། །གཉེན་པོ་མེད་ཀྱང་རྒྱུ་མེད་པར་འགྱུར་བའི་ཕྱིར་གཉེན་པོས་ཅི་བྱ་སྙམ་ན། གཉེན་པོ་མེད་པར་ནི་ཞེས་
སྨོས་སོ། །གཉེན་པོ་མེད་ཀྱང་སྡུག་བསྔལ་གྱི་རྒྱུ་མེད་པར་འགྱུར་རོ་ཞེས་ནི་མི་རིགས་སོ། །དེ་ལྟ་མ་ཡིན་ན་མེའི་གཉེན་པོ་མེད་པས་ན་རྒྱུ་མེད་པ་ཅན་དུ་འགྱུར་བའི་རྟག་ཏུ་སྡུག་བསྔལ་མེད་པ་ཁོ་ནར་འགྱུར་རོ་ཞེས་བྱ་བར་དགོངས་པའོ། །གལ་ཏེ་རྒྱུ་མེད་པ་ཉིད་ལས་ཞེས་
བྱ་བ་ནི་གཞན་གྱི་དོགས་པ་བསུ་བའོ། །རྒྱུ་མེད་པ་ཉིད་ལས་སྡུག་བསྔལ་ལྡོག་མོད་འདི་ལ་གཉེན་པོ་ལ་བརྟེན་པས་ཅི་ཞིག་བྱ་ཞེས་བྱ་བའོ། །གང་ཞིག་འདི་སྐད་བརྗོད་པ་ཞིག་དེ་ལྟར་འདོད་པ་ཡོད་དམ་ཞེ་ན། ལས་ཟད་པ་ཉིད་ལས་ཞེས་གསུངས་སོ། །ལས་ཟད་པ་ཡང་