བཞིན་ཞེས་བྱ་བའོ། །འདི་ཡིན་ཞེས་བྱ་བ་ནི་ཡུལ་འཛིན་པའོ། །རང་བཞིན་འདི་ལས་རྣམ་པར་ཤེས་པ་དེའོ། །རྐྱེན་གྱིས་ནི་ཞེས་བྱ་བས་ནི་ཡུལ་ལ་གནས་པའི་རྒྱུ་མཚན་མེད་པ་བརྗོད་དོ། །གོལ་འགྱུར་ཞེས་བྱ་བས་ནི་རྣམ་པར་ཤེས་པ་རང་ལ་གནས་པའི་རྒྱུ་
མཚན་མེད་པ་བརྗོད་དོ། །བཟློག་པ་ལ་རྒྱུ་མཚན་མེད་པ་ག་ལས་རྟོགས་སྙམ་ན། གང་གི་ཕྱིར་ས་ལ་སྟེ། ལྡོག་པའི་རྒྱུ་མཚན་དུ་གནོད་པར་བྱེད་པའི་རྐྱེན་ལ་ལ་དེའི་ཕྱིར་མ་བསྟན་ཏེ། རང་བཞིན་མ་ཡིན་པ་ངོ་བོ་ཉིད་དུ་གྱུར་པ་མ་ཡིན་ནོ། །རང་བཞིན་མ་ཡིན་པའི་དཔེ་ནི། སྦྲུལ་གྱི་བློ་བཞིན་
ནོ་ཞེས་བྱ་བ་ཡིན་ནོ། །རྩ་བ་མེད་པ་ཞེས་བྱ་བས་ནི་རང་གི་སྐྱེད་པར་བྱེད་པ་ཡུལ་མེད་པར་བརྗོད་དོ། །གལ་ཏེ་བདག་ལ་སོགས་པར་འཛིན་པ་རང་བཞིན་པས་ན་སྐྱེད་པར་བྱེད་པའི་ཕྱིར་མི་སྐྱེ་བ་ཉིད་དུ་འགྱུར་རོ་ཞེས་ཕྱོགས་སྔ་མ་འགོད་པ་ནི་གལ་ཏེ་ཐག་པ་ལ་ཞེས་བྱ་བའོ། །རྩོད་པ་འདི་
ལན་ཕྱོགས་གཞན་དུ་བརྗོད་པ་ནི་ཡོད་པ་ལ་དམིགས་པར་བྱེད་པས་ན་ཡོད་པ་དམིགས་པ་སྟེ། ཐོག་མ་མེད་པའི་མ་རིག་པའི་འདུ་བྱེད་དེ་དེས་སོ། །འདིས་ནི་ནང་གི་འཁྲུལ་པའི་རྒྱུ་བརྗོད་དོ། །མཐོང་བའི་ཡོད་པ་དེ་ལ་དོགས་ནི་སྲིད་པར་བྱེད་པ་སྟེ་དེས་བསླུས་པའོ། །ཡུལ་ལ་གནས་པའི་
རྒྱུ་ཡང་བརྒྱུད་པ་ནི་འདི་འདྲ་བ་ཞེས་བྱ་བའོ། །འམ་གྱི་སྒྲ་ནི་དང་གི་སྒྲའི་དོན་ཏོ། །བཤད་པ་མཛད་པས་སོ། །གང་གི་ཚེ་དངོས་པོ་སྔར་མཐོང་བ་བར་དུ་མ་མཐོང་བ་ལས་ཡང་མཐོང་བ་དེའི་ཚེ་བར་དུ་ཡོད་པར་དོགས་པ་ལས་མི་རྟག་པ་ཉིད་མི་མཐོང་ངོ་ཞེས་བཤད་པ་ནི། གལ་ཏེ་ཐ་སྙད་པ་
ལས་ཡང་སྣང་བ་ཐ་དད་པ་ནི་ཡོད་པ་ཁོ་ན་མ་ཡིན་ནམ་ཞེ་ན། བདེན་ཏེ་ཁད་ཀྱང་ཐ་སྙད་པ་ཐ་སྙད་དུ་མི་བྱེད་དེ་དགོས་པ་མེད་པའི་ཕྱིར་རོ་ཞེས་བརྗོད་པ་ནི་ཐ་སྙད་ནི་ཞེས་བྱ་བའོ། །འདིས་ནི་དོན་བྱ་བ་ཙམ་གྱིས་ཚིག་པའི་ཕྱིར་ན། སྣང་བ་ཐ་དད་པ་མ་བརྟགས་པ་ནི་དེ་ཁོ་ན་མ་མཚོན་པའི་
རྒྱུར་བརྗོད་པ་ཡིན་ནོ། །འདྲ་བ་གཞན་བྱུང་བ་ཡང་རྒྱུ་ཡིན་ནོ་ཞེས་བརྗོད་པ་ནི་ཡང་ན་ཞེས་བྱ་བའོ། །འདྲ་བ་གཅིག་ཏུ་སྒྲོ་འདོགས་པའི་རྒྱུ་ཡིན་པའི་དཔེ་ནི་མཚེ་མ་དང་ཞེས་བྱ་བའོ། །གལ་ཏེ་ཡོད་པ་དམིགས་པ་ཞེས་བྱ་བ་དེར་ཡང་འདྲ་བའི་གཞན་འབྱུང་བ་ཡོད་པ་ཉིད་མ་ཡིན་ནམ་ཞེ་ན།