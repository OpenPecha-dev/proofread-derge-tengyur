ཞེས་བརྗོད་ཅེ་ན། བག་ཆགས་ཀྱི་ནུས་པ་ནི་རྣམ་པ་ཙམ་ལ་ཡིན་ཏེ། དོན་མེད་པའི་ཤེས་པ་ལ་ཡང་མཐོང་བའི་ཕྱིར་རོ། །གང་དུ་དོན་ཡོད་པར་ལྷག་པར་མོས་པ་དེར་ནི་ཚོགས་པ་ཁོངས་སུ་གཏོགས་པའི་དོན་ཡང་སྐྱེད་བྱེད་དང་། རང་གི་རྣམ་པར་གཏོད་
པར་བྱེད་པ་ཡིན་ནོ། །ཞེས་རྣམ་པར་གཞག་གོ། །བག་ཆགས་ཀྱིས་ནུས་པ་ནི་དེ་ཉིད་ཀྱི་ཕྱིར་ཤེས་པ་ལ། རིགས་ཀྱི་དབྱེ་བ་ཚད་མ་དང་། ཅིག་ཤོས་ཀྱིས་བྱས་ཞེས་བྱ་བ་ནི་མངོན་པའི་ང་རྒྱལ་གྱིས་བྱས་པ་ཡིན་ནོ་སྙམ་དུ་དགོངས་པའོ། །དེའི་ཕྱིར་དེ་ཁོ་ནར་ནི་སྣ་
ཚོགས་ཀྱི་རྣམ་པར་ནི་གོམས་པ་ཁོ་ན་ལས་ཡིན་པའི་ཕྱིར་ན། གོམས་པ་དེ་ཉིད་རབ་ཏུ་སོན་པ་ན་སྐབས་ཀྱི་ཐམས་ཅད་མཁྱེན་པའི་འབྲས་བུའི་མཐར་ཐུག་པ་སྒྲུབ་པར་བྱེད་དོ་ཞེས་སྟོན་པ་ནི་རྣམ་པར་ཤེས་པ་དམིགས་པ་མ་གཏོགས་པར་ནི་ཞེས་བྱ་བའོ། །དམིགས་པ་ནི་
གཞན་གྱི་མི་འཐད་པས་ན་རྣམ་པའི་མིང་ཅན་རང་གི་ཆ་ཉིད་ཡིན་ཏེ། གང་ལ་ཡུལ་གྱི་ཐ་སྙད་དུ་བྱེད་པའོ། །དེ་མ་གཏོགས་པར་ནི་དེ་དོར་ནས་སོ། །གཞན་དང་ཞེས་བྱ་བ་ནི་རྣམ་པ་མེད་པ་བརྟག་པ། ཐ་དད་པ་དང་ངོ་འདྲེ་བར་འགྱུར་བ་ནི་དེའི་བདག་ཉིད་ཀྱིས་འདུ་བ་སྟེ། 
དེ་ལྟར་ན་མ་ཡིན་པའོ། །དོན་འདི་ཡིན་ཏེ། གང་གིས་ཤེས་པ་ཞེས་བྱིས་པ་ཡན་ཆད་ལ་གྲགས་པའི་དངོས་པོ་དེ་ནི་ཡོངས་སུ་གསལ་བཞིན་པ་རྣམ་པའི་ཚོགས་ལས་ཐ་དད་པ་མ་ཡིན་ནོ་ཞེས་བྱ་བའོ། །དེ་ལྟར་སྤྱིའི་ཚུལ་བརྗོད་ནས་ཁྱད་པར་ལ་སྦྱོར་བ་ནི་དེས་
ན་བདེ་བ་ལ་དང་ཞེས་བྱ་བ་ལ་སོགས་པ་སྟེ། ནང་དུ་ཡོངས་སུ་གསལ་བའི་ཕྱིར། །ཐོག་མར་བརྗོད་དོ། །གོམས་པ་ལས་བདེ་བ་ལ་སོགས་པས་རང་བཞིན་དུ་གྱུར་པའི་ཤེས་པ་ཉིད་གཟུགས་ལ་སོགས་པའི་རང་བཞིན་དུ་འགྱུར་བ་ཡིན་ནོ། །གཟུགས་ལ་སོགས་
པ་དང་འདྲེས་པར་གྱུར་པ་ཞེས་བྱ་བ་ནི་གོམས་པ་དེ་ཉིད་ལས་གཟུགས་ལ་སོགས་པ་ཐམས་ཅད་ཀྱི་བདག་ཏུ་གྱུར་པ་ཡང་། གཞན་གྱི་བདེ་བ་ལ་སོགས་པའི་བདག་ཉིད་དུ་འགྱུར་ཏེ། རྣམ་པ་ཅི་ཞིག་ལྟར་དེའི་རྣམ་པའི་རྗེས་སུ་བྱེད་པར་འགྱུར་རོ་ཞེས་བྱ་བའི་