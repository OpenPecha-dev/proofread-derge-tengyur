སུམ་ནི་གྲུབ་ཟིན་པ་དང་མ་ཟིན་པ་གཉིས་ཀྱི་བརྩེ་བ་དང་རྣམ་པར་རྟོག་པས་འཇུག་པར་བྱེད་པ་ཡིན་ནོ་ཞེས་བརྗོད་པ་ནི་ཁས་བླངས་ནས་ཀྱང་ཞེས་བྱ་བའོ། །སངས་རྒྱས་བཅོམ་ལྡན་འདས་རྣམས་ནི་ཐུགས་བརྩེ་བས་འཁོར་བ་ཅི་སྲིད་བཞུགས་པ་
ཡིན་ལ། འདོད་ཆགས་དང་བྲལ་བ་རྣམས་ནི་ལས་ཀྱི་དུས་ཅུང་ཟད་གནས་པ་ཡིན་ནོ། །བཅོམ་ལྡན་འདས་རྣམས་ལ་ཡང་སྐུ་ཚེ་རིང་པོ་མངོན་པར་གྲུབ་པར་བྱེད་པའི་ལས་ནི་མངའ་བ་ཁོ་ནའོ། །ཚིགས་སུ་བཅད་པའི་ཆ་ཉིད་ལ་རྩོད་པ་ནི་དམ་པའི་དོན་ཞེས་
བྱ་བའོ། །འདི་ཉིད་ལ་ལན་གདབ་པའི་སྒོ་ནས་ཚིགས་སུ་བཅད་པའི་དོན་སྦྱོར་བར་བྱེད་པ་ནི་སྤྱོད་པའི་ཡུལ་ཅན་གྱི་ཤེས་པའམ། མ་ཁོང་ནས་དབྱུང་བས་མ་དམིགས་པའོ། །དེ་རྟོགས་པ་ནི་རང་རིག་པའི་རང་བཞིན་ཉིད་དོ། །དེར་གྱུར་པ་ན་ཡང་སངས་
རྒྱས་རྣམས་ཀྱི་འཇུག་པ་ནི་ཐུགས་རྗེའི་དབང་གིས་ཡིན་ནོ། །ཡང་ན་སྐད་ཅིག་གི་རང་བཞིན་གྱི་ཤེས་པ་རྟོགས་ཀྱང་ཐུགས་རྗེའི་དབང་གིས་རང་གི་རྒྱུད་གནས་པར་བྱ་བའི་དོན་དུ་སྤྱོད་པ་འཇུག་པ་ཁོ་ནའོ་ཞེས་བྱ་བ་ཡིན་ནོ། །གང་གིས་དེ་སྐད་བརྗོད། ཅི་དེ་ལྟར་
འཇུག་པ་མཐོང་ངམ་ཞེས་དོགས་པ་བསུ་ནས། ཅི་ལྟར་རྒྱལ་པོའི་ཞེས་བྱ་བའོ། །སྐྱེ་དགུ་བསྲུང་བའི་བསམ་པ་ཅན་གྱི་རྒྱལ་པོ་ནི་རྒས་པས་བདག་ཉིད་འཆི་བར་རྟོགས་པ་ན་ཡུལ་དེ་ལ་བདག་ཉིད་བསྲུང་བར་མཐོང་ཡང་དེའི་དོན་དུ་བུ་ལ་སོགས་པ་འབད་པས་རྣམ་པར་གཞག་
པའི་དོན་དུ་བརྩོན་པ་དེ་བཞིན་དུ། བཅོམ་ལྡན་འདས་ཀྱང་ཐུགས་རྗེས་རང་གི་རྒྱུན་གནས་དོན་དུ་འབད་པས་མཛད་པ་ཡིན་ནོ་ཞེས་བྱ་བའི་དོན་ཏོ། །དེས་ན་བསྐལ་པ་གྲངས་མེད་པ་གསུམ་དུ་བསམས་པའི་སྐུ་ཚེ་མངོན་པར་འགྲུབ་པའི་བསོད་ནམས་ཀྱི་ཚོགས་དང་ལྡན་པའི་ཕྱིར། 
བཅོམ་ལྡན་འདས་ལ་ལྟོས་པ་ཁོ་ནས། ཡང་ན་ལས་ཀྱི་ཡིན་ཞེས་བྱ་བའི་རྣམ་པར་རྟོག་པ་འཐད་པ་ཡིན་ནོ། །འདོད་པའི་རྗེས་སུ་སྟོན་པ་ཡང་བསོད་ནམས་ཀྱི་འབྲས་བུ་ཡིན་ཏེ། དེས་ན་བཅོམ་ལྡན་འདས་ནི་མཐའ་མེད་པ་ཉིད་དོ་ཞེས་བརྗོད་པ་ནི། སྨོན་ལམ་གཙོ་བོར་བྱེད་པ་ཞེས་བྱ་བའོ། །མཐའ་