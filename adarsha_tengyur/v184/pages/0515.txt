དཀའ་ཐུབ་ཉིད་ལས་སོ། །བསོད་ནམས་དང་ཡེ་ཤེས་ཞེས་བྱ་བ་ནི་དཀའ་ཐུབ་ཀྱིས་ལས་མ་ལུས་པར་སྤངས་པར་བྱས་པ་གང་ཡིན་པ་དེ་ནི་གཞན་ཉོན་མོངས་པའི་ནུས་པའོ། །འོ་ན་ཉོན་མོངས་པ་ཉིད་དཀའ་ཐུབ་ཡིན་ནོ་སྙམ་ན། ཉོན་མོངས་པ་ཉིད་ནི་ཞེས་
གསུངས་སོ། །འོན་ཏེ་དཀའ་ཐུབ་དེ་ནི་ལས་ཀྱི་འབྲས་བུ་ཉིད་དོ་སྙམ་ན། ལས་ཀྱི་འབྲས་བུ་ཉིད་ཅེས་གསུངས་སོ། །ཅིའི་ཕྱིར་ཞེ་ན། ཚ་གྲང་ཞེས་གསུངས་སོ། །འོན་ཏེ་དེ་ནི་ཞེས་བྱ་བ་དཀའ་ཐུབ་བོ། །འོ་ན་ལས་ཀྱི་འབྲས་བུ་གང་ཡིན་སྙམ་ན། ལས་ཀྱིས་ཞེས་གསུངས་སོ། །
དེ་འདོད་པ་མེད་པ་ནི་ལས་ཀྱི་འབྲས་བུ་འདོད་པ་མེད་པའོ། །དེས་ན་ཕྱུགས་ལ་སོགས་པ་རྣམས་དཀའ་ཐུབ་ཉིད་དུ་ཐལ་བ་མ་ཡིན་ནོ་ཞེས་གཞན་དག་སེམས་པའོ། །རྒྱལ་སྲིད་ཅེས་བྱ་བ་ལེན་ནོ། །གལ་ཏེ་གང་དང་གང་འདོད་པས་འགྲུབ་པ་དེ་ལས་ཀྱི་འབྲས་བུ་མ་ཡིན་ན། དེའི་ཚེ་རྒྱལ་སྲིད་ལ་
སོགས་པ་འདོད་པས་འཐོབ་པས་ཅི་དེ་ལས་ཀྱི་འབྲས་བུ་མ་ཡིན་ནམ། འོན་ཏེ་འདོད་པས་རྒྱལ་སྲིད་འཐོབ་པ་ནི། སུ་ཡང་མ་མཐོང་ངོ་སྙམ་ན་ལས་ཅི་འདྲ་བས་འདོད་པའི་ལྷན་ཅིག་བྱེད་པ་ཅན་གྱིས་རྒྱལ་སྲིད་འཐོབ་པར་བྱེད་པ་དེ་འདྲ་བའི་ལས་ཀྱང་ཡོད་པ་ཡིན་ཏེ། སྤོང་བར་བྱེད་པའི་ཚད་མ་མེད་
པའི་ཕྱིར་རོ། །གལ་ཏེ་ཞེས་བྱ་བ་ནི་ཁས་བླངས་པ་དང་འགལ་བ་བརྗོད་པའོ། །དེ་ནི་དཀའ་ཐུབ་ཉོན་མོངས་པའོ། །དེས་ན་ཞེས་བྱ་བ་ནི། དཀའ་ཐུབ་ཀྱི་ཉོན་མོངས་པ་ཉམས་སུ་མྱོང་བས་ནི་རྣམ་པ་དེ་འདྲའི་ཉོན་མོངས་པར་བྱེད་པའི་སྡིག་པ་ཉིད་ཟད་པར་འགྱུར་རོ། །དེས་ན་ཞེས་
བྱ་བ་ནི་རྒྱལ་སྲིད་ལ་འབོགས་པའི་ལས་ཟད་པ་མ་ཡིན་པས་ནའོ། །དེས་ན་ཞེས་བྱ་བ་ནི་གདོན་མི་ཟ་བར་མྱོང་བར་བྱ་དགོས་པས་ནའོ། །དེ་ལྟ་ན་འོ་ན་ནི་ཞེས་བྱ་བ་ནི་གདུངས་པ་ཉིད་ཡིན་ཡང་དམྱལ་བ་ལ་སོགས་པའི་སྡུག་བསྔལ་གདོན་མི་ཟ་བར་ཉམས་སུ་མྱོང་བར་བྱ་དགོས་ཏེ། གང་
གིས་དེའི་ལས་ཟད་པར་འགྱུར་བ་སྡུག་བསྔལ་དེ་ཉམས་སུ་མྱོང་བས་ནི་དམྱལ་བའི་སྡུག་བསྔལ་ཉམས་སུ་མྱོང་བ་མ་ཡིན་ནོ། །དཀའ་ཐུབ་ཀྱི་སྡུག་བསྔལ་སྐྲ་འབལ་བས་ཞེས་འབྲེལ་ཏོ། །མ་ངེས་ན་ཞེས་བྱ་བ་ནི་སྐྲ་འབལ་བ་ལ་སོགས་པའི་སྡུག་བསྔལ་གྱིས་སོ། །དེ་ཁྱོད་སྨྲས་ལ་