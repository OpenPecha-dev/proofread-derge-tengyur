མ་བརྗོད་པའི་དོན་དྲན་པར་བྱེད་པ་ནི་ཞེས་བྱ་བའོ། །གཞན་གྱི་ལན་ལྷག་མ་བརྗོད་པ་ནི་དངོས་པོ་དུ་མ་ཉིད་ལས་ཤེས་ཞེས་བྱ་བའོ། །རྣམ་པར་ཤེས་པ་སྔ་མའི་འབྲས་བུ་ཉིད་དུ་མ་མཐོང་བའི་ཕྱིར་རོ། །སྔ་མ་ཕྱི་མར་སྐྱེ་བ་ཅན་ཕྱིན་ཅི་ལོག་གི་ཤེས་པ་ཅན་འདི་ནི། འདི་ལས་གཅིག་ཏུ་རྟོགས་པ་
འདི་སྐྱེས་སོ་ཞེས་བྱ་བ་ནི་རྟོགས་པར་མི་ནུས་སོ། །དེས་ནི་སྔ་མ་དང་ཕྱི་མའི་དངོས་པོ་གཉིས་ཀ་མཐོང་བ་དེ་ཉིད་ལས་གཅིག་པ་ཉིད་ཀྱི་བློར་འགྱུར་བ་ཡིན་ནོ། །མཐོང་བ་སྤངས་ནས་མ་མཐོང་བ་བཟོད་པ་ནི་བཟོད་པ་ཡིན་ནོ་ཞེས་བྱ་བའི་དོན་ཏོ། །དེ་ནི་མ་ཡིན་ཏེ་ཞེས་བྱ་བའོ། །དོན་ནི་འདི་ཡིན་ཏེ། སྨིག་རྒྱུ་
ལ་ཆུར་རྟོག་པ་ཡང་སྨིག་རྒྱུ་ཙམ་གྱི་རྗེས་སུ་འགྲོ་བར་འགྱུར་ཏེ། དེ་ཙམ་མཐོང་བའི་ཕྱིར་དང་ཆུ་མཐོང་བ་ན་གཞན་གྱིས་མ་མཐོང་བའི་ཕྱིར་རོ། །འོན་ཏེ་སྨིག་རྒྱུ་རྟོག་པ་ཉིད་འཐད་ཀྱི་ཆུར་རྟོག་པར་ཅི་ལྟར་འགྱུར་སྙམ་ན། དེ་ལྟ་ན་ནི་འོ་ན་དངོས་པོས་དུ་མ་ལ་དུ་མར་ཞེན་པ་ཉིད་འཐད་ཀྱི་གཅིག་ཉིད་དུ་ཅི་
ལྟར་རྟོག་ཅེས་བྱ་བ་འདི་མཚུངས་སོ། །དེའི་ཕྱིར་རིགས་གང་ལས་གྲུབ་པ་དེ་ཞེས་བྱ་བའི་ཚུལ་གྱིས་འདིའི་འབྲས་བུའི་གཏན་ཚིགས་གཞན་ལས་ཁྱད་པར་ཡོད་པ་མ་ཡིན་ནོ། །ཆུར་རྟོག་པ་ཆུ་མཐོང་བ་ལས་བྱུང་བ་བཞིན་དུ། གཅིག་ཉིད་དུ་རྣམ་པར་རྟོག་པ་ཡང་གཅིག་ཏུ་མཐོང་བ་ཅན་དུ་འགྲོ་བ་ཅན་
ཡིན་མོད། དེའི་ཕྱིར་དོན་གཞན་མ་ཡིན་པ་ཉིད་ཐོག་ཏུ་བབ་པོ་ཞེས་གསུངས་པ་ནི། འོ་ན་དཔེ་དང་ཆོས་མཐུན་པ་སྟེ། དཔེ་ལ་ནི་བརྟགས་བཞིན་པ་ཉིད་སྔོན་དུ་ཉམས་སུ་མྱོང་བ་ཡིན་ནོ་སྙམ་ན་དེ་ནི་མི་འཐད་ཏེ། བདག་ཉིད་ཐམས་ཅད་ཀྱི་ཆོས་མཐུན་པའི་དཔེ་ནི་འགའ་ཡང་ཡོད་པ་མ་ཡིན་ནོ། །ཕྱིན་
ཅི་ལོག་གི་རྣམ་པར་རྟོག་པ་ནི་ཤེས་པ་སུམ་དང་འབྲེལ་པ་ཡིན་ནོ་ཞེས་བྱ་བ་དེ་ཙམ་ཞིག་བསྟན་པར་འདོད་པའི་ཕྱིར་རོ། །སྒྲོ་བཏགས་བཞིན་པའི་ཡུལ་གྱི་དོན་ཅན་གྱི་ཤེས་པ་སྔ་མ་ནི་དོན་གྱི་དམིགས་པ་ཡིན་ནོ་ཞེ་ན་དོན་མེད་པ་ཅན་སྔ་མ་ཡང་སྒྲོ་བཏགས་བཞིན་པའི་དོན་གྱི་ཡུལ་ཅན་ཉིད་ཡིན་ཏེ། 
འོན་ཀྱང་དཔེ་ལ་ནི་སྔ་མ་དངོས་པོའི་ཡུལ་ཅན་གྱི་མྱོང་བ་ཡིན་ལ། དོན་ལ་ནི་རྣམ་པར་རྟོག་པ་ཙམ་ཡིན་པ་ནི་ཞེས་བྱ་བ་འདི་ཁྱད་པར་འདིས་ཅི་བྱ། གཉི་ག་ལྟར་ཡང་སྔ་མ་སྔ་མ་ནི་བག་ཆགས་འཇོག་པ་ཙམ་ལ་ཉེ་བར་འཇོག་པ་ཡིན་ནོ། །དེ་ལ་དཔེ་དོན་ཉམས་སུ་