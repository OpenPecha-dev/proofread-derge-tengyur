བར་བཀོད་པ་ཡིན་ནོ། །དེ་ཉིད་ཀྱི་ཚེ་ཕའི་ཤེས་པ་ལས་སྐྱེས་པ་དེ་ལ་ནི་སྡུག་བསྔལ་ཡིད་ལ་མ་ཡིན་ཏེ། རང་གི་རྒྱུན་མེད་པའི་ཕྱིར་རོ། །དཔེར་ན་དུག་གི་སྲིན་བུ་དྲུག་གིས་སྡུག་བསྔལ་བ་མ་ཡིན་པ་དེ་བཞིན་དུའོ། །སྡུག་བསྔལ་ཡོད་ན་ནི་གཞན་བཞིན་དུ་དེར་རྗེས་སུ་མཐུན་
པ་དང་འདྲ་བའི་གནས་པ་མ་ཐོབ་པ་ཡིན་ནོ་ཞེས་བྱ་བར་དགོངས་པའོ། །འོན་ཏེ་དེ་ལས་རྗེས་སུ་མཐུན་པའི་གནས་སྐབས་མ་ལ་སོགས་པའི་རང་བཞིན་ཡོད་པ་ཉིད་དེ། དེས་ན་སྡུག་བསྔལ་བ་ཡིན་ནོ་སྙམ་ན། དེ་ལྟ་ན་ནི་འོ་ན་དུག་གི་སྲིན་བུ་ལ་ཡང་སྡུག་བསྔལ་བ་ཡོད་པར་འགྱུར་ཏེ། གནས་སྐབས་
གཞན་སྲིད་པའི་ཕྱིར་རོ། །དེ་ལྟ་ཡང་མ་ཡིན་ཏེ་དེས་ན་དེ་བཞིན་དུ་དེ་ལ་སྡུག་བསྔལ་མེད་དོ། །དེ་ལྟར་ན་ཕས་བྱས་པ་བུས་དྲན་པ་ཐལ་བར་བཟློག་པ་དཀའོ། །འོ་ན་འཇིག་རྟེན་ཕ་རོལ་པོ་ལ་ཡང་དེ་སྡུག་བསྔལ་བ་ཡང་མ་ཡིན་ཏེ་དུག་གི་སྲིན་བུ་ཉིད་བཞིན་སྙམ་ན། འཇིག་རྟེན་གཞན་ནས་ཞེས་བྱ་བའོ། །
གལ་ཏེ་དུག་གི་སྲིན་བུ་ལ་སྡུག་བསྔལ་མེད་པ་དེ་ལྟ་ན་ཡང་ཐམས་ཅད་ལ་ནི་མེད་པ་མ་ཡིན་ཏེ། སྔོན་གོམས་པའི་བག་ཆགས་ཀྱི་ས་བོན་ཡོད་པ་དང་མེད་པས་ཁྱད་པར་ཡོད་པའི་ཕྱིར་རོ། །དེས་ན་འཇིག་རྟེན་ཕ་རོལ་པོ་ལ་ནི་འགའ་ཞིག་བདེ་བ་ལ་འགའ་ཞིག་སྡུག་བསྔལ་ལོ་ཞེས་བྱ་བའི་རྣམ་པར་དབྱེ་བ་ཡོད་
པ་ཡིན་ནོ། །དེ་ཉིད་ཀྱི་ཕྱིར་སྐྱེ་བ་དྲན་པ་ཡང་མཐོང་བའི་ཕྱིར་རོ་ཞེས་བརྗོད་པ་ཡིན་ནོ། །འཇིག་རྟེན་ཕ་རོལ་ནས་མ་འོངས་པ་ལ་ནི་དེ་ལྟར་འགྱུར་བ་མ་ཡིན་ཏེ་ཁྱད་པར་མེད་པའི་ཕྱིར་རོ། །ཡང་ན་དེ་ཉིད་ཀྱི་ཚེ་སྐྱེས་པ་ལ་མ་ལ་སོགས་པའི་གནས་སྐབས་སྲིད་པའི་ཕྱིར་མངལ་ན་གནས་པ་སྡུག་བསྔལ་བར་
འགྱུར་མོད། དེ་ལྟ་ན་ཡང་ཉེས་པ་ཡོད་པ་ཉིད་དོ་ཞེས་སྟོན་པ་ནི་གཞན་ཡང་ཞེས་བྱ་བའོ། །གལ་ཏེ་མ་ལ་སོགས་པའི་སེམས་བུའི་སེམས་ཀྱི་རྟེན་ཡིན་ན་དེའི་ཚེ། ཁོང་ནས་ཕྱུང་ལ་ཕ་མས་སྡུག་བསྔལ་མྱོང་བར་ཐལ་ཏེ་ཞེས་སྦྱར་རོ། །གང་གིས་དེ་སྐད་བརྗོད་པ། ཅི་འགའ་ཞིག་ཏུ་དེ་ལྟ་བུ་མཐོང་ངམ་སྙམ་
པ་ལ། དཔེར་ན་ཞེས་གསུངས་ཏེ། ལུས་གཞན་ལ་ཡོད་པའི་སྡུག་བསྔལ་མྱོང་བར་གྱུར་པ་ན་ཞེས་བྱ་བ་ཞེ་ལ་གཞག་པའོ། །རྨི་ལམ་གྱི་ལུས་ནི་གཉིད་ལོག་པའི་ལུས་སོ། །དེས་ན་དཔེར་ན་གཉིད་ལོག་པ་ལུས་གཞན་ལ་ཡོད་པའི་སྡུག་བསྔལ་རྨི་ལམ་གྱི་ལུས་ལ་མྱོང་བ་བཞིན་ནོ་ཞེས་རྩ་བ་