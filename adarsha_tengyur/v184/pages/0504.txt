དོགས་པའོ། །ལོངས་སྤྱོད་པའི་དུས་ན་ཡོད་པ་ཉིད་བྱེད་པའི་དུས་ན་ཡོད་པ་ཡིན་ན། བྱེད་པ་པོའི་དུས་ཉིད་ན་ལོངས་སྤྱོད་པ་པོ་ཉིད་འགལ་བ་ཡིན་ནོ་ཞེས་བརྗོད་པ་ནི། རྒྱུ་དང་འབྲས་བུའང་ཞེས་བྱ་བའོ། །དྲན་པ་དང་ལོངས་སྤྱོད་པ་དེ་དག་བདག་དེ་ལས་ཐ་དད་ན་ཡང་དེ་དང་འབྲེལ་པ་ལས་
བྱེད་པ་པོ་དང་ཟ་བ་པོ་ཉིད་ཡིན་པར་མི་འགྱུར་རོ་ཞེས་བཤད་པ་ནི། ཐ་དད་ན་སྟེ་དེའི་བདག་ཉིད་མ་ཡིན་པའི་ཕྱིར་གཞན་ཉིད་ཡིན་ན། བྱེད་པ་པོ་དང་ཟ་བ་པོར་ཡང་མི་འགྱུར་ཏེ། དེའི་རང་བཞིན་ནི་དེ་ལྟར་མ་རྟོགས་པའི་ཕྱིར་རོ། །འོན་ཏེ་དེ་དག་བྱེད་པའི་ཕྱིར་དེ་ལྟར་ཡིན་ནོ་སྙམ་ན་ནུས་པ་ཡང་
ནི་ཞེས་གསུངས་སོ། །བྱེད་པ་པོ་ཉིད་ཡིན་ན་རིམ་གྱིས་སྐྱེ་བར་མི་འགྱུར་ཏེ། སྟོང་པར་མི་རུང་བའི་ཕྱིར་རོ། །བྱེད་པ་པོ་མ་ཡིན་ཡང་བྱ་བ་མེད་དོ་ཞེས་བཀག་པ་ཡིན་པའི་ཕྱིར་ན། ནུས་པ་ཡང་ནི་འགྲུབ་པ་མ་ཡིན་ཞེས་བྱ་བའོ། །དེའི་བདག་ཉིད་ཡིན་ན་ཞེས་བྱ་བ་ནི། བྱེད་པ་དང་ལོངས་སྤྱོད་
པ་དག་ཕན་ཚུན་བདག་ཉིད་གཅིག་ཡིན་ནའོ། །འོན་ཏེ་བྱེད་པ་དང་ལོངས་སྤྱོད་པ་དག་བདག་ཉིད་ཉམས་སུ་མྱོང་བ་ཡིན་པས། དེ་དག་དང་འབྲེལ་པ་ཡིན་ནོ་སྙམ་ན། ཉམས་སུ་མྱོང་བ་ལས་ཀྱང་ཞེས་གསུངས་སོ། །གཞན་གྱི་བདག་བཞིན་ནོ་ཞེས་བྱ་བ་ནི། ཅི་ལྟར་དབང་པོ་ལས་འདས་པ་
མཐོང་བ་གཞན་གྱི་བདག །བདག་གཞན་གྱི་བྱེད་པ་དང་ལོངས་སྤྱོད་པ་ཉམས་སུ་མྱོང་བར་བྱེད་པ་ཡིན་ཡང་དེ་བདག་དང་འབྲེལ་པ་མ་ཡིན་པ་དེ་བཞིན་དུའོ། །གལ་ཏེ་དེ་དག་ཉམས་སུ་མྱོང་བར་བྱེད་པ་དེ་དག་དང་འབྲེལ་པ་ཡིན་ལ། དེ་ལྟ་ན་ཡང་བྱེད་པ་པོ་དང་ལོངས་སྤྱོད་པར་བྱེད་པ་ཉིད་ཡིན་
ན། དེའི་ཚེ་རྣལ་འབྱོར་པ་ཡང་དེ་བཞིན་དུ་འགྱུར་རོ་ཞེས་བརྗོད་པ་ནི། རྣལ་འབྱོར་པ་ཞེས་བྱ་བའོ། །ཉམས་སུ་མྱོང་བ་ལས་ནི་བྱེད་པ་པོ་དང་ལོངས་སྤྱོད་པར་བྱེད་པ་པོ་མ་ཡིན་གྱི། འོན་ཀྱང་འབྲེལ་པའི་ཁྱད་པར་ལས་ཡིན་ནོ་སྙམ་པའི་དོགས་པ་བསུ་བ་ནི། འོན་ཏེ་འདུ་བའི་ཞེས་བྱ་
བའོ། །འདུ་བ་ལས་དེ་ལྟར་བྱེད་པ་པོ་དང་ལོངས་སྤྱོད་པ་པོ་ཉིད་ཡིན་ནོ་སྙམ་ན། ལན་དུ་མ་ཡིན་ཏེ་ཞེས་བྱ་བའོ། །འདུ་བ་མེད་པའི་ཕྱིར། སྐབས་སུ་བབ་པའི་བདག་ཀྱང་དེ་དག་དང་འབྲེལ་པ་མ་ཡིན་ནོ་ཞེས་བྱ་བའི་དོན་ཏོ། །སྲིད་ཀྱང་འདི་ནི་རྣལ་འབྱོར་པ་རྣམས་བློ་གཅིག་གི་རྒྱུ་མ་ཡིན་