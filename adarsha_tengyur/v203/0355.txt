ཟླུམ། །ཚིགས་སམ་ཚིགས་ནི་མི་མངོན་དང་། །མཛེས་ཤིང་རྩ་མི་མངོན་པ་དང་། །འགྲོ་ཚེ་གུག་པར་བདེ་ན་བཟང་། །ཆེ་དྲང་རིང་ཞིང་ཤིན་ཏུ་ཟླུམ། །ཤིན་ཏུ་ཤ་སྲབ་མ་ཡིན་མཁྲེགས། །རྩ་རྒྱུས་དག་ནི་མི་མངོན་ལ། །ནད་མེད་པ་ནི་རྟ་ལ་
བསྔགས། །ཚེའུ་རྩུབ་ཅིང་འགྲེང་བ་དང་། །ཟླུམ་ཞིང་ལེགས་སྐྱེས་ཐུང་བ་དང་། །ཚིགས་མི་མངོན་ཞིང་ལོང་མོ་དང་། །སྒྲོག་མཁར་རིང་པོར་སྣང་དང་བཅས། །རྐང་པ་དང་འབྲེལ་མཉམ་ཞིང་རིང་། །རྟ་ལ་བསྔགས་པར་གྱུར་པ་ཡིན། །ཚེའུ་ཆེ་ཤིན་ཏུ་མཉམ་
ཞིང་ཟླུམ། །རིང་ཞིང་ཟླུམ་ལ་མཛེས་པ་དང་། །དབུས་ནི་ཅུང་ཟད་རྐྱོང་བ་དང་། །ཚེའུ་སྤུས་གཡོགས་བསྔགས་པ་ཡིན། །རྨིག་པ་མཐོ་ཞིང་ཟླུམ་པ་དང་། །ཤིན་ཏུ་སྲ་ཞིང་མཐུག་པ་དང་། །ཟ་མ་ཏོག་ལྟར་ཟླུམ་ཞིང་མཛེས། །བོང་རྨིག་འདྲ་ནའང་བསྔགས་
པ་ཡིན། །དེ་བཞིན་སྒྲོས་ནི་མ་གས་ཤིང་། །རྣོ་ཞིང་མི་གུག་ཟེགས་པ་མེད། །ཁ་དོག་དུ་མའམ་ཁ་དོག་གཅིག །ཁྲ་བོར་གྱུར་པ་མེད་ན་བཟང་། །དབུས་ནི་ཤིན་ཏུ་ཟབ་པ་དང་། །རྨིག་མཐིལ་རྡོ་ལེབ་ལྟར་སྲ་ཞིང་། །སྦལ་མཚམས་ལེགས་པར་སྐྱེས་པ་
ནི། །མཛེས་པ་དག་དང་ལྡན་པ་དང་། །སྦལ་པ་བུབ་ཅིང་གསལ་བར་མངོན། །མཚམས་ནི་ལེགས་པར་དོད་པ་དང་། །ཉེ་འཁོར་མཉམ་ཞིང་འཇམ་པ་དང་། །རྐང་པའི་ནད་དང་བྲལ་བ་དང་། །བརྟན་ཞིང་ལྗན་ལྗིན་མེད་པ་དང་། །ཁ་དོག་སྣུམ་པ་བསྔགས་པ་
ཡིན། །ཟེའུའི་ཤ་ནི་རྒྱས་པ་དང་། །གཙུག་མེད་པ་ནི་བསྔགས་པ་ཡིན། །སྒ་འོག་མཉམ་ཞིང་ཡངས་པ་དང་། །རྒྱབ་ནི་མཐེབ་སོར་ཙམ་གྱིས་དམའ། །སྒལ་ཚིགས་ཅུང་ཟད་མཐོ་བ་དང་། །ཤ་ཡིས་རྒྱས་ན་བསྔགས་པ་དང་། །རྩིབ་མ་གུག་ཅིང་ལྕང་ལྕོང་
མེད། །མི་མངོན་རབ་ཏུ་མཉམ་ཞིང་སྲ། །ཕྲག་གོང་རྒྱས་པར་ཁྱབ་གྱུར་ཅིང་། །མཉམ་ཞིང་འཇམ་ན་བསྔགས་པ་ཡིན། །གསུས་ཁྱིམ་ཟླུམ་ཞིང་ཡངས་པ་དང་། །རི་དྭགས་ཀྱི་ནི་དབྱིབས་འདྲ་ཞིང་། །བུ་ག་མེད་ལ་ཐུང་ཟླུམ་ཆུ། །དགུ་སྙོམས་པ་ནི་བསྔགས་པ་