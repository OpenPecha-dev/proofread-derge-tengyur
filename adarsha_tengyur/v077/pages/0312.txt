ཕྱག་རྣམས་ན་ཞགས་པ་དང་བཅས་པའི་སྡིགས་མཛུབ་དང་། ཐོད་པ་དང་། གཞུ་དང་། ཁཊྭཱཾ་ག་དང་། རྡོ་རྗེ་དང་བཅས་པའི་ཞགས་པ་དང་། ཚངས་པའི་མགོ་བོ་དང་། རིན་པོ་ཆེ་དང་། བུམ་པ་རྣམས་བསྣམས་པའོ། །སྣ་ཚོགས་པདྨ་དང་ཟླ་བ་ལ་བཞུགས་པ། ཉི་མའི་འོད་ཀྱིས་རྣམ་པར་
བརྒྱན་པ། ཞབས་གཡོན་པས་དབང་པོ་དང་། ཞབས་གཉིས་ཀྱི་དབུས་སུ་དྲག་པོ་དང་། ཚངས་པ་དང་། འཁོར་ལོ་ཅན་ལ་གནས་པའོ། །སྒྲིབ་པ་ཐམས་ཅད་རྣམ་པར་འཇོམས་པ། རྣལ་འབྱོར་པས་བསྒོམས་པས་མྱུར་དུ་དངོས་གྲུབ་རྣམས་ཐོབ་པར་འགྱུར་རོ། །བཟླས་པའི་སྔགས་ནི་ཨོཾ་པྲ་
སནྣ་ཏཱ་རཻ་ཨ་མྲྀ་ཏེ། ཨ་མྲྀ་ཏ་མུ་ཁེ་ཨ་མྲྀ་ཏ་ལོ་ཙ་ནེ་སརྦཱཪྠ་སཱ་དྷ་ནི་སརྦ་སཏྭ་བ་ཤཾ་ཀ་རི་ཧཱུཾ་ཧཱུཾ་ཕཊ་སྭཱ་ཧཱ། ཞེས་པ་ནི་དོན་ཐམས་ཅད་རབ་ཏུ་གྲུབ་པ་སྦྱིན་པའི་འཕགས་མ་སྒྲོལ་མའི་སྒྲུབ་ཐབས་རྫོགས་སོ།།    ༄༅༅། །རྒྱ་གར་སྐད་དུ། ཨཱརྱ་ཏཱ་རཱ་བྷཊྚཱ་རི་ཀཱ་ཡཱ་ཀལྤཿ། བོད་སྐད་དུ། རྗེ་བཙུན་
མ་འཕགས་མ་སྒྲོལ་མའི་ཆོ་ག །འཕགས་མ་སྒྲོལ་མ་ལ་ཕྱག་འཚལ་ལོ། །ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། ཨོཾ་ཀུ་རུ་ཀུལླེ་སྭཱ་ཧཱ། རྩ་བའི་སྔགས་སོ། །ལུས་ལ་དགོད་པར་བྱའོ། །སྙིང་པོའི་སྔགས་ཀྱི་བཟླས་པར་བྱའོ། །ཨོཾ་ཡིག་ནི་སྤྱི་བོར་དགོད་པར་བྱའོ། །ཀུ་ཡིག་ནི་དཔྲལ་བར་དགོད་པར་
བྱའོ། །རུ་ཡིག་ནི་མིག་ལ་དགོད་པར་བྱའོ། །ཀུ་ཡིག་ནི་གོ་ཆ་རུ་བྱའོ། །ལ་ཡིག་ནི་མགོ་བོར་བལྟ་བར་བྱའོ། །ལེ་ཡིག་ནི་སྙིང་གར་དགོད་པར་བྱའོ། །སྭཱ་ཡིག་ནི་ལྟེ་བའི་ཕྱོགས་སུའོ། །ཧཱ་ཡིག་ནི་རྐང་པ་དག་ལ་དགོད་པར་བྱའོ། །ཡི་གེ་འདི་རྣམས་སྒྲུབ་པ་པོས་བདག་ཉིད་ཀྱི་ལུས་ལ་དགོད་
པར་བྱའོ། །ཨོཾ་ཡིག་ཁ་དོག་དཀར་པོ་སྟེ། །ཀུ་ཡིག་སྔོན་པོ་དེ་བཞིན་དུ། །རུ་ཡིག་ཁ་དོག་དམར་པོར་གསུངས། །ཀུ་ཡིག་དཀར་པོ་དེ་བཞིན་དུ། །ལ་ཡིག་སེར་པོར་བལྟ་བར་བྱ། །དེ་བཞིན་ལེ་ཡིག་སྔོན་པོ་སྟེ། །སྭཱ་ཡིག་དམར་པོ་ཉིད་དུ་གསུངས། །ཧཱ་ཡིག་ནག་པོར་དེ་བཞིན་བཤད། །དེ་
བཞིན་དུ་ཡི་གེ་འདི་རྣམས་ཀྱི་ཁ་དོག་གསུངས་སོ། །སྒྲོལ་མའི་སྔགས་ཀྱང་འདི་ཉིད་དོ། །འདིར་བཅོམ་ལྡན་འདས་མ་མཆོད་པ་འདི་ཉེ་བར་བཞེས་ལ་བདག་ལ་མཆོག་སྩལ་དུ་གསོལ། ཀུན་ནས་འབབ་པའི་སྔགས་སོ། །ཨོཾ་ཏཱ་རེ་ཏུཏྟཱ་རེ་ཏུ་རེ་ཧཱུཾ་ཕཊ་སྭཱ་ཧཱ། མཆོད་ཡོན་གྱི་སྔགས་ཀྱིས་པདྨའི་