དོན་དང་ལྡན་པ་རྟགས་སོ། །བྱིངས་རྣམས་དང་རྣམ་དབྱེ་རྣམས་ཏེ་དེ་རྣམས་ནི་བྱིངས་དང་རྣམ་དབྱེའོ། །བྲྀ་ཛི་ལས་ཙུ་ར་ལ་སོགས་པ་ཉིད་ཀྱི་ཕྱིར་ཨིནའོ། །ཡོན་ཏན་ནོ། །དོར་བར་བྱའོ་ཞེས་པས་དོར་བ་སྟེ་དབྱངས་དང་བྲྀ་ཏྲི་ག་མི་གྲ་ཧ་རྣམས་ཀྱི་ཨ་ལའོ། །ཀཱ་རི་ཏ་
དབྱིའོ། །དོན་དང་ལྡན་པ་གང་དུ་བྱིངས་དང་རྣམ་དབྱེ་དོར་བ་ཞེས་ཚིག་རྣམ་པར་སྦྱར་རོ། །འདི་ལ་དོན་ཡོད་པའོ་ཞེས་པ་དོན་དང་ལྡན་པ་སྟེ་འདི་ལ་ཡོད་པ་ཞེས་པས་ཝནྟུའོ། །རྫོགས་པ་དང་གསལ་བྱེད་དང་པོ་ལ་ཞེས་པས་ཨ་ནུ་ཥཾ་ག་དབྱིའོ། །སྒྲ་བརྗོད་པས་གང་རྟོགས་པར་བྱ་བ་དེ་ནི་འདིར་དོན་གྱི་
སྒྲས་བརྗོད་པར་བྱའོ། །དོན་དང་ལྡན་པ་དོན་དང་བཅས་པའི་སྒྲའི་ངོ་བོ་ནི་རྟགས་ཀྱི་མིང་ཅན་དུ་འགྱུར་ཏེ། བྱིངས་དང་རྣམ་དབྱེ་དང་བྲལ་བ་ཞེས་པའི་དོན་ཏོ། །རྟགས་ཀྱི་མིང་གང་དུ་དགོས་ཤེ་ན། རྟགས་མཐའི་ན་ཡིག་གིའོ་ཞེས་པ་ལ་སོགས་པ་རྣམས་སུའོ། །རཱ་ཛཱ། བྱིངས་དང་རྣམ་དབྱེ་དོར་བ་ཅི་
ཞེ་ན། བྷཱཥྱ་ཏེ། ཀུ་ལེ། གལ་ཏེ་བྷཥ་རྟགས་ཀྱི་མིང་ཅན་དུ་འགྱུར་ན་ཧ་ཤཥ་ཚ་མཐའ་ཞེས་པས་ཌ་ཉིད་དུ་འགྱུར་རོ། །ཀུ་ལེ་ཞེས་པ་འདིར་དབྱངས་ཐུང་ངུ་ཞེས་པས་ཨེ་ཡིག་གི་ཐུང་ངུ་ཨི་ཡིག་ཏུ་འགྱུར་རོ། །དོན་དང་ལྡན་པ་ཞེས་པ་ཅི་ཞེ་ན། བྲྀཀྵཿཞེས་པ་འདི་ཆ་ཤས་དོན་མེད་པ་རྣམས་མིང་དུ་
མི་འགྱུར་རོ། །དེ་ལས་ཕྱི་མ་རྣམས་རྣམ་དབྱེའོ། །སི། ཨཽ། ཛས྄། ཨམ། ཨཽ། ཤས྄། ཊཱ། བྷྱཱམ྄། བྷིས྄། ངེ་། བྷྱཱམ། བྷྱས། ང་སི། བྷྱཱམ། བྷྱས། ངས྄། ཨོས྄། ཨཱམ྄། ངི་། ཨོས྄། སུཔ་རྣམས་སོ། །སི་ལ་སོགས་པ་རྣམས་ཟླས་དབྱེ་བའོ། །འདི་ནི་ཛས་ཕྱིས་པའང་ངོ་། །རྟགས་
དེ་ལས་ཕྱི་མའི་སི་ལ་སོགས་པ་རྣམས་རྣམ་དབྱེར་འགྱུར་རོ། །སི་ལ་སོགས་པ་འདི་རྣམས་ཀྱི་ནང་ནས། སི་ཨོ་ཛས྄་ཞེས་པ་དང་པོའོ། །ཨམ྄་ཨཽ་ཤས྄་ཞེས་པ་གཉིས་པའོ། །ཊཱ་བྷྱཱམ་བྷིས་ཞེས་པ་གསུམ་པའོ། །ངེ་བྷྱཱམ྄་བྷྱས྄་ཞེས་པ་བཞི་པའོ། །ང་སི་བྷྱཱམ྄་བྷྱས་ཞེས་པ་ལྔ་པའོ། །ང྄ས་
ཨོས྄་ཨཱམ྄་ཞེས་པ་དྲུག་པའོ། །ངི་ཨོས་སུཔ་ཅེས་པ་བདུན་པའོ། །སི་ལ་སོགས་པ་རྣམས་ཀྱི་དང་པོ་ལ་སོགས་པའི་མིང་ནི་སྔོན་གྱི་སློབ་དཔོན་གྱི་ཐ་སྙད་ལས་སོ། །བྲྀཀྵཱཿ། བྲྀཀཽ། བྲྀཀྵཱཿ བྲྀཀྵམ྄། བྲྀཀཽ། བྲྀཀྵན྄། བྲྀཀྵེ་ཎ། བྲྀཀྵ་བྷྱཱམ྄། བྲྀཀྵཻཿ། བྲྀཀྵཱ་ཡ། བྲྀཀྵཱ་བྷྱཱ་མ྄། བྲྀཀྵེ་བྷྱཿབྲྀཀྵཱཏ།