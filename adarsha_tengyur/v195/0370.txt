ཨ་ཊ་པ་ཊ་འགྲོ་བ། ཨ་ཤ་ཟ་བ་ལའོ། །ཨ་ཊ། ཨ་ཏུས། ཨུསའོ། གཉིས་བརྗོད་དོ། །དེ་འདིས་རིང་པོའོ། །ཨའི་ཨུ་པ་དྷཱ་ཞེས་པས་རིང་པོའོ། །དང་པོའི་ཞེས་པས་ཅི་ཞེ་ན། པ་པཱ་ཋ། གལ་ཏེ་འདིར་རིང་པོར་འགྱུར་ན་ཐུང་ངུའོ་ཞེས་པས་ཐུང་ངུར་མི་འགྱུར་
ཏེ། རིང་པོར་སྒྲུབ་པའི་ཤུགས་ལས་སོ། གལ་ཏེ་མཚུངས་པ་འདྲ་བའི་ཡི་གེ་ལ་རིང་པོའོ་ཞེས་པས་གྲུབ་པ་ཉིད་ལས་སྦྱོར་བ་བརྩམས་པ་ནི་ཕྱི་མ་ལ་དེ་ལས་སྨོས་པས་རིང་པོར་བྱས་པའི་ཨ་ཡིག་གི་དོན་དུ་སྦྱོར་བ་བརྩམས་པར་གྱུར་པ་སྟེ། དེ་ལས་སྨོས་པས་འགའ་ཞིག་ཏུ་མི་འགྱུར་ཏེ།
འོ་ན་དེ་མི་བྱེད་དམ་ཞེ་ན། ད་ལྟར་བརྗོད་པ་ནི་དེ་ལྟར་བདེན་པ་མིན་ཏེ། ཨཱ་ཙ་ཙཀྵ། ཞེས་པ་འདིར་ཡང་ན་ཡིག་ཨ་ག་མར་འགྱུར་རོ། །ཙཀྵིངྲ་སྨྲ་བ་ལའོ། །ཨཱང་སྔ་མར་རོ། །ཕ་རོལ་དུ་ཨེའོ། །གཉིས་བརྗོད་དོ། །དེ་ལ་ཕ་རོལ་གྱི་དང་པོར་གལ་ཏེ་མཐའ་བརྩེགས་པ་ཡིན་ན་ན་ཨཱ་ག་
མའོ། །ཕ་རོལ་གྱི་དང་པོ་ནི་ཕ་རོལ་དང་པོའོ། །དེ་ལས་ཨ་ཡིག་རིང་པོར་བྱས་པ་དེ་ལས་ཕ་རོལ་གྱི་དང་པོར་ན་ཡིག་ཨཱ་ག་མར་འགྱུར་ཏེ། གལ་ཏེ་མཐའ་བརྩེགས་པར་གྱུར་ན་འོ། །ཨཱ་ནཉྫ་ཏུཿ། ཨཱ་ནཉྫུ། ཨཉྫུ་གསལ་བ་ལའོ། །ཨཊ་ཨ་ཏུས་ཨུས་རྣམས་སོ། །གཉིས་
བརྗོད་དོ། །དང་པོའི་ཨའི་ཐམས་ཅད་དུའོ་ཞེས་པས་རིང་པོའོ། །འདིས་ན་ཡིག་ཨཱ་ག་མའོ། །ཨ་ཡིག་ནི་བརྗོད་པའི་དོན་ཏོ། གཉིས་བརྗོད་པ་དང་། མང་པོ་བརྗོད་པ་དག་གི་ཨིཏ་རྗེས་སུ་འབྲེལ་བ་མ་ཡིན་པ་རྣམས་ཀྱི་ཞེས་པས་ཨ་ནུ་ཥཾ་ག་དབྱི་བར་མི་འགྱུར་ཏེ། ཨིནྡྷི་ཤྲནྠི་
གྲནྠ་ཞེས་པའི་ངེས་པ་ལས་སོ། །གལ་ཏེ་མཐའ་བརྩེགས་པ་ཡིན་ན་ཞེས་པ་ཅི་ཞེ་ན། ཨཱཊ། རྀ་ཡིག་ལའང་ངོ་། །དེ་ལས་ཏེ་ཨ་རིང་པོར་གྱུར་པ་ལས་ཕ་རོལ་རྀ་ཡིག་ལ་དང་པོར་ན་ཡིག་ཨཱ་ག་མར་འགྱུར་ཏེ། ཨཱནྲྀ་དྷ་ཏུཿ། ཨཱ་ཐྀ་དྷུཿ། ཕེལ་བ་ལའོ། །ཨ་ཏུསྲ་དང་ཨུསྲའོ། །
གཉིས་བརྗོད་དོ། །རྀའི་ཡི་གེ་ཨ་ཡིག་གོ། །དང་པོའི་ཨའི་ཞེས་པས་རིང་པོའོ། །འདིས་ན་ཨཱ་ག་མའོ། །ཨཱ་ནྲྀ་དྷེ། ཨཱ་ནྲྀ་དྷ་ཏེ། ལས་ལ་ཨཱཏྨ་ནེའི་ཚིག་ཨེ་དང་ཨཱ་ཏེའོ། །གཉིས་བརྗོད་དོ། །གཞན་སྔ་མ་བཞིན་ནོ། །འདིར་ཅིའི་ཕྱིར་མི་འགྱུར་ཏེ། ཨཱ་ར་ཏུཿ། ཨ་ཏུཿ། རི་འགྲོ།