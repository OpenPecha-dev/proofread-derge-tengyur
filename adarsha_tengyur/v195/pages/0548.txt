གཱ་ལས་ཐ་ཀའོ། །ཀཻ་གཻ་སྒྲ་ལའོ་ཞེས་པ་འདི་ལས་བཟོ་བོའི་དོན་ལ་ཐ་ཀའི་རྐྱེན་འགྱུར་རོ། །གླུ་དབྱངས་བཟོ་བར་བྱེད་པ་ཅན་ནི། ག་ཐ་ཀཿ། བཟོ་བོ་ལ་ཞེས་པ་ཅི་ཞེ་ན། གཱ་ཏཱ། ཏྲིཙའོ། །ནྱཱུཊ་ཡང་ངོ་། །ག་ཡ་ཏི་ལས་བཟོ་བོའི་དོན་ལ་ཎྱུཊའི་རྐྱེན་འགྱུར་རོ། །གཱ་ཡནཿ། ཎྱུཊའོ། །ཡུ་བུ་ཛྷ་
ཞེས་པས་ཨ་ནར་བསྒྱུར་རོ། །ཨ་མཐའ་རྣམས་ཀྱི་ཨི་ཙ་ལ་ཨཱ་ཡི་ཞེས་པས་ཨཱ་ཡིའོ། །སྦྱོར་བ་བརྩམས་པ་ནི་ཕྱི་མའི་དོན་ནོ། །ཧཱ་ལས་དུས་དང་འབྲུ་དག་ལའོ། །ཧ་ཞེས་པ་ཨོ་ཧཱཀ་གཏོང་བ་ལའོ། །ཨཱང་འགྲོ་བ་ལའོ་ཞེས་པ་ཡང་ནའོ། །ཧའི་བྱིངས་ལས་དུས་དང་འབྲུའི་དོན་ལའང་ཎྱུཊ་ཕ་རོལ་ཏུ་འགྱུར་རོ། །
འདོར་བར་བྱེད་དོ་ཞེས་པ། ཧཱ་ཡནཿ། ལོ་བརྗོད་པར་བྱ་སྟེ། ཆུ་འདོར་བར་བྱེད་ཞེས་པ་ནི། ཧ་ཡནཿ། འབྲུའི་ཁྱད་པར་བརྗོད་པར་བྱའོ། །དུས་དང་འབྲུ་དག་ལ་ཞེས་པ་ཅི་ཞེ་ན། ཧཱ་ཏཱཿ། ཏྲི་ཙའོ། །ཨོ་ཧཱ་ཀའི་ཀ་རྗེས་སུ་འབྲེལ་བར་བྱེད་པ་ནི་ཨོ་ཧཀྲ་ཡོངས་སུ་བཟུང་བའི་དོན་ཏེ། ཀ་ཡིག་ལ་ཧྱ་ས་ཏི་འདོར་བའི་དོན་ཁོ་ན་བཟུང་
བར་འགྱུར་གྱི་འགྲོ་བའི་དོན་ནི་མ་ཡིན་ཏེ། རྗེས་སུ་འབྲེལ་བ་གཅིག་བཟུང་བས་འབྲེལ་པ་ཅན་གཉིས་སོ་ཞེས་པའི་ཚིག་ལས་སོ། །སྨོན་པ་ལ་ཨ་ཀའོ། །སྨོན་པར་རྟོགས་པར་བྱ་བཞིན་པའི་བྱིངས་ལ་ཨཀ་རྐྱེན་དུ་འགྱུར་རོ། །འཚོ་བར་ཤོག་ནི། ཛཱི་བ་ཀཿ། སྨོན་པ་ལ་ཞེས་པ་ཅི་ཞེ་ན། ཛཱི་བ་ཏཱིཿ། པྲུ་པྲི་ལུ་རྣམས་ཀྱི་
ལེགས་པར་བྱེད་པ་ལའོ། །པུང་འགྲོ་བ་ལའོ། །སྲྀ་འགྲོ་བ་ལའོ། །ལུ་གཅོད་པ་ལའོ། །འདི་རྣམས་ཀྱི་ལེགས་པར་བྱེད་པའི་བྱེད་པ་པོའི་དོན་ལ་ཨཀ་རྐྱེན་དུ་འགྱུར་རོ། །ལེགས་པར་འགྲོ་བར་བྱེད་དོ། །པྲ་བ་ཀཿ། དེ་བཞིན་དུ། ས་ར་ཀཿ། ལ་བ་ཀཿ། ལེགས་པར་བྱེད་པ་ལ་ཞེས་པ་ཅི་ཞེ་ན། པྲོ་ཏྭཿ། ཇོ་བོ་དྲག་འབྱོར་
གྱིས་མཛད་པའི་འགྲེལ་པ་སློབ་མ་ལ་ཕན་པར་ཀྲྀཏའི་སྐབས་ཀྱི་རྐང་པ་གཉིས་པ་རྫོགས་སོ།།      །།ལས་ལ་ཨཎའོ། །ལས་ལ་ཉེ་བའི་ཚིག་ལ་བྱིངས་ལས་ཨཎའི་རྐྱེན་འགྱུར་རོ། །ཀུཾ་བྷ་ཀཱ་རཿ། ཀཥྚ་ད་ཧཿ། བ་དེ་དྷྱ་ཡཿ། བུམ་པ་བྱེད་དོ། །ཤིང་རྣམས་སྲེག་པར་བྱེད་དོ། །རིག་བྱེད་ཀློག་པར་བྱེད་དོ་ལ་
ཨཎའོ། །ཨའི་ཨུ་པ་དྷཱ་ཞེས་པས་འཕེལ་བའོ། །རིང་པོའང་ངོ་། །གྲཱ་མཾ་གཙྪ་ཏི་ཨཱ་དི་ཏྱཾ་ས་ཤྱཏི། ཧི་མ་བནྟོ་ཤྲྀ་ཎོ་ཏི་ཞེས་པ་འདིར་མི་འགྱུར་ཏེ། མངོན་པར་བརྗོད་པ་མེད་པའི་ཕྱིར་རོ། །ཧྭ་བཱ་མཱ་ལས་ཀྱང་ངོ་། །ལས་ཉེ་བའི་ཚིག་ལ་ཧྭེཉ་འགྲན་པ་ལའོ། །བེཉ་སྣལ་མའི་རྒྱུད་ལའོ། །མཱ་ཐུན་མོང་བ་ལའོ། །འདི་