དག་གི་རའོ། །ཨིར་ཨུར་དག་གི་ཨཱིར་ཨཱུར་དག་གོ། །ཨ་ཧན་གྱི་སའོ། །བརྩེགས་པའི་མཐའ་དབྱིའོ། །བརྩེགས་པ་དང་པོའི་དྷུ་ཊའི་འོ། །རྟགས་མཐའི་ན་ཡིག་གོ། །སམྦུདྡྷི་ལ་མ་ཡིན་ནོ། །ན་དང་བརྩེགས་པའི་མཐའ་ཕྱིས་པ་ནི་ཆོ་ག་སྔ་མ་ལ་མ་ཕྱིས་པ་བཞིན་
འང་ངོ་། །ཨིས་ཨུས་དོས་རྣམས་ཀྱི་སྒྲ་ལྡན་ལ་རའོ། །དྷུ་ཊ་རྣམས་ཀྱི་གསུམ་པའོ། །སྒྲ་མེ་ད་པ་ལ་དང་པོའོ། །རྫོགས་པ་ལ་ཡང་ནའོ། །རེ་ཕ་དང་ས་དག་གི་རྣམ་པར་བཅད་བྱའོ། །རྫོགས་པ་དང་གསལ་བྱེད་དང་པོ་ལ་བརྗོད་པ་ནི་མ་ནིང་ལས་སི་ཨམ་དག་ཕྱིས་པ་
ལའང་ངོ་། །ཞེས་པ་མིང་བཞི་པར་རྐང་པ་གསུམ་པ་རྫོགས་སོ།།      །།མི་ཟད་པར་གྱུར་པ་ལས་ཨ་ཡིག་མཐའ་ལས་ལྔ་པ་མིན་པའི་རྣམ་དབྱེ་རྣམས་ཀྱི་ཨམའོ། །གསུམ་པ་དང་བདུན་པ་དག་གི་ཡང་ནའོ། །གཞན་ལས་འཇིག་གོ། །མི་ཟད་པ་ལས་ཀྱང་ངོ་། །
གྲགས་པ་རྣམས་ཀྱི་མང་པོ་ཉིད་ལ་བུད་མེད་མིན་པ་ལ་བུ་བརྒྱུད་ཀྱི་རྐྱེན་གྱིའོ། །གརྒ། ཡསྐ། བི་ད་སོགས་རྣམས་ཀྱིའང་ངོ་། །བྷྲྀ་གུ། ཨ་ཏྲི། ཨངྒི་རས། ཀུཏྶ། བ་ཤིཥྛ། གོ་ཏ་མ་རྣམས་ལས་སོ། །གང་ལས་འབྲལ་བའམ། འཇིགས་པའམ། ལེན་པ་དེ་
ངེས་པར་ཀུན་སྦྱིན་པའོ། །སྲུང་བའི་དོན་རྣམས་ཀྱི་འདོད་པའང་ངོ་། །གང་གི་ཆེད་དུ་སྦྱིན་པར་འདོད་པའམ། སྲེད་པར་བྱེད་པའམ་འཛིན་དུ་འཇུག་པར་བྱེད་པ་དེ་ཡང་དག་པར་རབ་ཏུ་སྦྱིན་པའོ། །གང་ཀུན་ནས་འཛིན་པ་དེ་གནས་གཞིའོ། །གང་གིས་བྱ་བ་དེ་བྱེད་པའོ། །གང་
བྱ་བ་དེ་ལས་སོ། །གང་བྱེད་མཁན་དེ་བྱེད་པ་པོའོ། །གང་བྱེད་དུ་འཇུག་པ་དེ་རྒྱུའང་ངོ་། །དེ་རྣམས་ཀྱི་གཉིས་ཐོབ་པ་ལ་ཕ་རོལ་ལོ། །རྟགས་ཀྱི་དོན་གྱི་ཚིག་ལ་རྣམ་དབྱེ་དང་པོའོ། །བོད་པ་ལའང་ངོ་། །ལྷག་མ་རྣམས། ལས། བྱེད་པ། ཡང་དག་པར་རབ་ཏུ་སྦྱིན་པ། 
ངེས་པར་ཀུན་སྦྱིན་པ། བདག་པོ་ལ་སོགས་པ་གཞི་རྣམས་ལའོ། །བ་རི། ཨ་བ། ཨཱང་། སྦྱོར་བ་ལ་ལྔ་པའོ། །ཕྱོགས་ཨི་ཏ་ར་རྀ་ཏེ་གཞན་པ་རྣམས་ཀྱིས་ཀྱང་ངོ་། །ཨེ་ན་ཡིས་གཉིས་པའོ། །ལས་རབ་ཏུ་བརྗོད་པ་རྣམས་ཀྱིས་ཀྱང་ངོ་། །འགྲོ་བའི་ལས་ལ་ལམ་