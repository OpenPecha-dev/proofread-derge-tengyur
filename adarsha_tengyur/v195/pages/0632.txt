ལའོ་ཞེས་པས་མཐའ་དབྱིའོ། །འདིས་ཙ་ཡིག་གི་ཀ་ཉིད་དོ། །ལཱུ་སོགས་དང་ཨོ་རྗེས་སུ་འབྲེལ་པ་ཞེས་པས་ན་ཉིད་དོ། །ཀྵི་ལས་རིང་པོ་ལས་སོ། །ཀྵི་ཟད་པ་ལའོ་ཞེས་པ་འདི་ལས་རིང་པོར་བྱས་པ་ན་ཕ་རོལ་གྱི་ནིཥྛཱའི་ཏ་ཡིག་གི་ན་ཉིད་དུ་འགྱུར་རོ། །ཀྵི་ཎཿ། ཀྵཱི་ཎ་བཱན། འགྲོ་བའི་དོན་དང་ལས་མེད་པ་
ཞེས་པས་ཀྟའོ། །ནིཥྛཱ་ལའང་ངོ་ཞེས་པས་རིང་པོའོ། །རིང་པོ་ལས་ཞེས་པ་ཅི་ཞེ་ན། ཀྵི་ཏཾ། དངོས་པོ་ལ་མ་ནིང་ཀའོ། །མི་སྔོན་མ་ཅན་གྱི་བསྒྲུབ་པ་མི་རྟག་གོ་ཞེས་པའི་ཚིག་ལས་རིང་པོ་མེད་དོ། །ཤྱཱ་ལས་རེག་པ་མིན་པ་ལའོ། །ཤྱཻང་འགྲོ་བ་ལའོ་ཞེས་པ་འདི་ལས་ཕ་རོལ་གྱི་ནིཥྛཱའི་ཏ་ཡིག་གི་ན་ཉིད་དུ་འགྱུར་ཏེ། གལ་ཏེ་རེག་པ་མིན་
པར་གྱུར་པ་ནའོ། །ཤཱི་ནཾ་གྷྲྀ་ཏཾ། ཤཱི་ནཾ་མེདཿ། ཁུ་བའི་གོང་བུ་དང་རེག་པ་དག་ལ་ཤྱཱའི་འོ་ཞེས་པས་སཾ་པྲ་སཱ་ར་ཎའོ། །དེ་མཐའ་རིང་པོའོ་ཞེས་པས་རིང་པོའོ། །རེག་པ་མིན་པ་ལ་ཞེས་པ་ཅི་ཞེ་ན། ཤཱི་ཏཾ་ཛ་ལཾ། ཨཉྩ་ལས་ངེས་པར་ཀུན་སྦྱིན་པ་མ་ཡིན་པ་ལའོ། །ཨཉྩ་འགྲོ་བ་ལའོ་ཞེས་པ་འདི་ལས་ཕ་རོལ་གྱི་ནིཥྛཱའི་ཏ་ཡིག་གི་ན་ཉིད་དུ་འགྱུར་
རོ། །གལ་ཏེ་ངེས་པར་ཀུན་སྦྱིན་པ་མ་ཡིན་པར་གྱུར་ནའོ། །ས་མ་ཀྣཿ། ཡང་དག་པར་ཆགས་སོ་ཞེས་པའི་དོན་ཏོ། །ཨནྩིའི་སྔོན་དུ་ས་མའོ། །ཀྟའི་རྐྱེན་ནོ། །ཨ་ནུ་ཥཾ་ག་དབྱིའོ། །ཀ་ཉིད་དོ། །འདིས་ན་ཉིད་དོ། །ངེས་པར་ཀུན་སྦྱིན་པ་མ་ཡིན་པ་ལ་ཞེས་པ་ཅི་ཞེ་ན། ཨུ་དཀྟ་མུ་ད་ཀཾ་ཀུ་པཱ་ཏ། ཁྲོན་པ་ནས་ཆུ་ཕྱུང་ངོ་ཞེས་པའི་དོན་ཏོ། །ཨཉྩི་ཏཱཿ། 
ཨཉྩི་ཏ་བཱན། ཞེས་པ་འདིར་མི་འགྱུར་ཏེ། ཨི་ཊས་གནོད་པའི་ཕྱིར་རོ། །འོ་ན་ཨནྩི་ལས་ཨིཊ་མེད་དོ་ཞེས་པས་ཅི་ལྟར་འདི་ལས་ཨིཊ་འགྱུར་ཞེ་ན། མཆོད་པ་ལ་ཨརྩིའི་ཨཊ་དགག་པ་མི་འདོད་དེ།ན་ཉ་ས་བསྟན་པ་མི་རྟག་པ་ཉིད་ཀྱི་ཕྱིར་རོ། །དི་པ་ལས་ལེ་ལོ་ཅན་ལའོ། །དི་བུ་རོལ་རྩེད་ལའོ་ཞེས་པ་འདི་ལས་ཕ་རོལ་གྱི་ནིཥྛཱའི་ཏ་ཡིག་གི་ན་
ཉིད་དུ་འགྱུར་ཏེ་ལེ་ལོ་ཅན་གྱུར་པ་ལའོ། །ཨཱ་དྷུ་ནཿ། ལེ་ལོ་ཅན་ཞེས་པའི་དོན་ཏོ། །ཚ་བ་དག་གི་ལྔ་པ་ལའང་ཤ་ཨུཊའོ་ཞེས་པས་བ་ཡིག་གི་ཨུཊའོ། །འོ་ན་ནང་གི་ཡན་ལག་ལ་ཕྱིའི་ཡན་ལག་གྲུབ་པ་ཞེས་པས་ནང་གི་ཡན་ལག་གི་རང་བཞིན་བསྟན་པ་ལ་ཡ་ཉིད་དུ་བྱ་བ་ལ་ཕྱིའི་ཡན་ལག་གི་རྒྱུ་མཚན་གྱི་ཨུཊ་མ་གྲུབ་པ་ཉིད་ཀྱི་ཕྱིར་ཅི་
ལྟར་ཡ་ཉིད་དུ་འགྱུར་ཞེ་ན། འདི་ཡོད་མོད་འོན་ཀྱང་དབྱངས་དག་གིས་བར་མ་ཆོད་ན་ཕྱིའི་ཡན་ལག་མ་གྲུབ་པ་ཡོངས་སུ་བཤད་པའི་རབ་ཏུ་འཇུག་པར་མི་འགྱུར་ཏེ། ཤྭཾ་ཡུ་ཝཾ་མ་གྷྲོ་ན་མ། ཞེས་པས་ཨོ་ཉིད་བྱེད་པའི་ཕྱིར་རོ། །འདིར་ཡང་ཨི་ཡིག་དང་ཨུ་ཡིག་དག་གི་དབྱངས་དག་གིས་བར་མ་ཆོད་པའོ། །ལེ་ལོ་ཅན་ལ་ཞེས་པ་ཅི་ཞེ་ན།