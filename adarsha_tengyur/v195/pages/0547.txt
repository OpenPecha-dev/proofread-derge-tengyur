ཞེས་པ་འདི་ལས་ཎའི་རྐྱེན་འགྱུར་རོ། །སཾ་པྲ་པཿ། ཨཱ་པྲ་བཿ། སཾ་དང་ཨཱང་དག་ཞེས་པ་ཅི་ཞེ་ན། པྲ་བཿ། ཨཙའོ། །ཨ་བ་ལ་ཧྲི་སཱ་དག་གིའོ། །ཨ་བའི་སྒྲ་ཉེ་བའི་ཚིག་ལ་ཧྲིཉ་དང་ཥོ་མཐའི་ལས་ལའོ་ཞེས་པ་འདི་ལས་ཀྱང་ཎའི་རྐྱེན་འགྱུར་རོ། །ཨ་བ་ཧཱ་རཿ། འབད་པར་བྱེད་དོ་ཞེས། ཨ་བ་སཱ་ཡཱཿ། དི་ཧི་ལི་ཧི་ཤླིཥི་
ཤྭ་སི་བྱ་དྷྱ་ཏི་ཨིཎ་ཨ་བ་ཤྱཱ་ཨཱཏ་རྣམས་ཀྱིའོ། །དིཧ་ཉེ་བར་སོགས་པ་ལའོ། །ལི་ཧ་རོ་མྱང་བ་ལའོ། །ཤླིཥ་འཁྱུད་པ་ལའོ། །ཤྭ་ས་སྲོག་འཛིན་པ་ལའོ། །བྱ་དྷ་འཐེར་བ་ལའོ། །ཨིཎ་འགྲོ་བ་ལའོ། །ཨ་ཏི་སྔོན་དུའོ། །ཤྱཻང་འགྲོ་བ་ལའོ། །ཨ་བ་སྔོན་དུའོ། །འདི་རྣམས་དང་ཨཱཏ་མཐའ་རྣམས་ལས་ཀྱང་ཎའི་
རྐྱེན་འགྱུར་རོ། །དི་ཧི་ལི་ཧི་ཤླིཥི་རྣམས་ལས་ནཱ་མི་ཨུ་པ་དྷཱ་ཞེས་པས་ཀའི་རྐྱེན་ཐོབ་པ་ལའོ། །ཨ་བ་ཤྱཱ་ཏི་ལས་ཉེར་བསྒྱུར་ལ་ནི་ཨཱཏ་ལས་ཌའོ་ཞེས་པ་འདི་ཐོབ་པ་ལའོ། །ལྷག་མ་རྣམས་ལ་ཡང་ཨཙ་ཐོབ་པ་ལའོ། །དེ་ཧཿ། ལེཧཿ། ཤླེཥཿ། ཤྭཱསཿ། བྱཱདྷྱཿ། ཨཏྱཱཡཿ། ཨ་བཤྱ་ཡཿ། དཱཡཿ། དྷཡཿ། 
སོག་པར་བྱེད་དོ། །རོ་མྱོང་བར་བྱེད་དོ། །འཁྱུད་པར་བྱེད་དོ། །སྲོག་འཛིན་པར་བྱེད་དོ། །འཐེར་བར་བྱེད་དོ། །འགྲོ་བར་བྱེད་དོ། །ངེས་པར་འགྲོ་བར་བྱེད་དོ། །སྟེར་བར་བྱེད་དོ། །འཛིན་པར་བྱེད་དོ་ཞེས་པ་ལ་ཎའོ། །ཉེར་བསྒྱུར་མེད་པ་ཞེས་པ་ཅི་ཞེ་ན། པྲ་དི་ཧཿ གྲཧི་ལས་ཡང་ནའོ། །གྲཧི་ལས་ཎའི་རྐྱེན་
ཡང་ན་འགྱུར་རོ། །གྲཱཧཿ། གྲཧཿ། ཕྱོགས་གཅིག་ལ་ཨཙའོ། །འདིར་ཡང་ནའི་སྒྲ་རྣམ་པར་གཞག་པ་རྣམ་པར་བཤད་པ་བརྗོད་པ་སྟེ་དེས་ན་ཆུ་ལ་སྤྱོད་པའི་དོན་ལ། གྲཱཧཱཿ། སྣང་བྱེད་ཅན་ལ་གྲཧཿའོ། །ཁང་པ་ལ་ནི་ཨ་ཀའོ། །གྲཧི་ལས་ཁང་པའི་དོན་ལ་ཨཀའི་རྐྱེན་འགྱུར་རོ། །ཁང་པ་ནི་ཁང་པའམ་གྲི་ཧཾ་
འཛིན་པར་བྱེད་དོ་ཞེས་ཨཀའོ་གྲཧི་ཛྱ་ཞེས་པས་སཾ་པྲ་སཱ་ར་ཎའོ། །གྲྀཧའི་སྒྲས་ཁྱིམ་ན་གནས་པའི་ཆུང་མ་རྣམས་བརྗོད་པར་བྱ་སྟེ། དཔེར་ན་པཉྩ་ཀྲོ་ཤནྟི་ཞེས་པ་བཞིན་ནོ། །བཟོ་བོ་ལ་བུཥའོ། །བྱིངས་ལས་བཟོ་བོའི་དོན་ལ་བུཥ་ཕ་རོལ་ཏུ་འགྱུར་རོ། །ནྲྀཏི་ཁ་ནུ་རཉྫི་རྣམས་ཉིད་ལས་རྐྱེན་བཤད་པར་བྱའོ། །
ནརྟ་ཀཿ། ནརྟ་ཀཱི། དེ་བཞིན་དུ། ཁ་ན་ཀ། རཱ་ཛ་ཀཿ། གར་བཟོད་བར་བྱེད་པ་ཅན་ཞེས་ཚིག་རྣམ་པར་སྦྱར་བར་བྱས་པ་ལ་བུཥའོ། །ཥ་ཡིག་ནི་ཨཱི་ཡིག་གི་དོན་ཏོ། །ཡུ་བུཛྷ་ཞེས་པས་ཨ་ཀ་རུ་བསྒྱུར་རོ། །བུཥ་དང་གྷི་ནི་ཎ་དག་ལ་ཞེས་པས་ལྔ་པ་དབྱིའོ། །ཥ་ཊ་རྗེས་སུ་འབྲེལ་བ་ལས་ཨཱིའོ་ཞེས་པས་ཨཱི་ཡིག་གོ། །