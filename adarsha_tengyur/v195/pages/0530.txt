ནིཥྛའི་མིང་གང་དུ་དགོས་ཤེ་ན། ར་ལས་ནིཥྛའི་ཏའི་ན་ཏེ་ཞེས་པ་ལ་སོགས་པ་རྣམས་སུའོ། །ཀཱིཪྞྞཿ། ཀཱིརྞྞཱ་བཱན། ཤིཪྞྞཿ། ཤིཪྞྞ་བཱན། ཀྲཱྀ་རྣམ་པར་བསྐྱེད་པ་ལའོ། །ཤྲྀ་འཚེ་བ་ལའོ། །བསྐྱོད་པར་བྱས་ཟིན་ནོ། །སྐྱོད་པར་བྱེད་ཟིན་ནོ། །འཚེ་བ་བྱས་ཟིན་ནོ། །འཚེ་བ་བྱེད་
ཟིན་ནོ་ཞེས་པའོ། །ནིཥྛའོ་ཞེས་པས་ཀྟ་དང་ཀྟ་བནྟུའོ། །ཤྲྀ་ཨུའི་ཡི་གེ་ཞེས་པས་ཨཊ་དགག་པའོ། །རཱྀཏ་མཐའི་ཨིརའོ། །ནཱ་མིའི་ར་བ་དག་ཅེས་པས་རིང་པའོ། །ར་ལས་ནིཥྛའི་ཞེས་པས་ན་ཉིད་དོ། །ཀྟྭཱ་དང་མ་དང་མཚམས་སྦྱོར་གྱི་ཡི་གེའི་མཐའི་མི་ཟད་པའོ། །ཟླས་དབྱེ་ཁོང་ན་ཡོད་པའི་འབྲུ་མང་པོ་
པའོ། །ཀྟྭཱའི་མཐའ་དང་མ་མཐའ་དང་མཚམས་སྦྱོར་གྱི་ཡི་གེའི་མཐའ་ཅན་གྱི་སྒྲ་མི་ཟད་པའི་མིང་ཅན་དུ་འགྱུར་རོ། །ཀྟྭཱའི་མཐའི་ནི་ཀྲྀ་ཏྭཱ། མ་མཐའ་ནི། སྭ་དུཾ་ཀཱ་རཾ། རོ་མྱང་བ་བྱས་ནས་ཞེས་པའོ། །རོ་མྱང་བ་ལའོ་ཞེས་པས་ཁ་མུཉའོ། །ཁ་ཡིག་ནི་རིང་པོ་དང་ཉེ་བའི་ཚིག་ཞེས་པའི་དོན་ཏོ། །ཨུ་ཡིག་ནི་བརྗོད་པའི་
དོན། ཨའི་ཨུ་པ་དྷཱ་ཞེས་པས་འཕེལ་བའོ། །ཐུང་ངུ་དང་ཨུ་རུ་ཥ་དག་གི་ཞེས་པས་མ་ཨཱ་ག་མའོ། །མཚམས་སྦྱོར་གྱི་ཡི་གེའི་མཐའ་ནི། ཀརྟ་བཻ། ཏབཻ། ཀེ་ཀེ་ནྱ་ཏྭཱ་ཞེས་པས་ཏ་བཻའི་རྐྱེན་ནོ། །མི་ཟད་པའི་མིང་ཅན་ཡིན་པ་ན་མི་ཟད་པ་ལས་ཀྱང་ངོ་ཞེས་པས་རྣམ་དབྱེ་འཇིག་གོ། །ཇོ་བོ་དྲག་འབྱོར་གྱིས་མཛད་པའི་
འགྲེལ་པ་སློབ་མ་ལ་ཕན་པའི་ཀྲྀཏའི་རབ་ཏུ་བྱེད་པ་རྐང་པ་དང་པོ་རྫོགས་སོ།།      །།དཔང་ལོ་ཙཱ་བ་དཔལ་ལྡན་བློ་གྲོས་བརྟན་པས་བསྒྱུར་བའོ། །འདིས་ཀྱང་བསྟན་པ་དང་སེམས་ཅན་ལ་ཕན་པར་གྱུར་ཅིག།      །།༄༅། །གསུང་གི་དབང་ཕྱུག་ལ་ཕྱག་འཚལ་ལོ། །བྱིངས་ལས་སོ། །
འདི་ནི་སྤྱིར་བཏང་བ་སྟེ། གང་འོག་ནས་རིམ་པས་འབྱུང་བའི་རྐྱེན་དེ་རྣམས་བྱིངས་ལས་ཕ་རོལ་དུ་འགྱུར་རོ་ཞེས་རིག་པར་བྱའོ། །ཡུ་བུ་ཛྷ་རྣམས་ཀྱི་ཨན་ཨཀ་ཨནྟ་ཞེས་པ་འདི་ལས་གོང་དུ་སྤྱིར་བཏང་བའོ། །བདུན་པ་བརྗོད་པ་ཉེ་བའི་ཚིག་གོ། །བདུན་པ་བརྗོད་པ་ནི་བདུན་པ་བརྗོད་པའོ། །འདིར་སྤྱིར་བཏང་བའི་
བྱིངས་གང་ལ་བདུན་པ་བརྗོད་པ་སྟེ། བདུན་པའི་མཐའ་ཅན་བརྗོད་པ་དེ་ཉེ་བའི་ཚིག་གི་མིང་ཅན་དུ་འགྱུར་རོ། །ལས་ལ་ཨཎའོ། །འདིར་ལས་ལ་ཞེས་པ་ཉེ་བའི་ཚིག་གོ། །ཀྭཾ་བྷ་ཀ་རཿ། བུམ་པ་བྱེད་དོ་ཞེས་པས་ཨཎའོ། །ཨའི་ཨུ་པ་དྷཱ་ཞེས་པས་འཕེལ་བའོ། །བུམ་པ་ཡོད་པའི་སྒྲ་ཉེ་བའི་ཚིག་གི་མིང་ཅན་