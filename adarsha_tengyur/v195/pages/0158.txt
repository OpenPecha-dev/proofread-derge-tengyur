ཉེ་བར་སྤྱོད་པར་བྱེད་ཅིང་གང་གིས་ཐ་སྙད་དུ་བྱེད་དོ་ཞེས་པ་ཉེ་བར་སྤྱོད་པ་སྟེ་བསྟན་པ་འཆོས་སོ། །གསལ་བྱེད་ལས་ཀྱང་ངོ་ཞེས་པས་གྷ་ཉའོ། །འཕེལ་བའོ། །འཇིག་རྟེན་རྣམས་ཀྱི་ཉེ་བར་སྤྱོད་པ་ནི་འཇིག་རྟེན་ཉེ་བར་སྤྱོད་པའོ། །གཟུང་བར་བྱའོ་ཞེས་པ་འཛིན་
པའོ། །ཀྲྀ་ཏྱ་དང་ཡུཊ་རྣམས་གཞན་དུ་ཡང་ངོ་ཞེས་པ་ཡུཊའོ། །མ་བརྗོད་པའི་བྱ་བ་ནི་འཇིག་རྟེན་པའི་ཉེ་བར་སྤྱོད་པ་སྟེ། སྔོན་གྱི་སློབ་དཔོན་གྱི་བསྟན་བཅོས་ལས་འཛིན་པར་གྲུབ་ཅིང་འགྲུབ་པར་འགྱུར་རོ། །འཇིག་པ་དང་དབྱི་བ་དང་པླུ་ཏ་ལ་སོགས་པ་རྣམས་འཇིག་རྟེན་གྱི་ཉེ་
བར་སྤྱོད་པ་ལས་རྗེས་སུ་རྟོགས་པར་བྱའོ། །གང་ལ་ཤེས་བྱེད་སྦྱོར་བ་འཐད་པ་ལ་སོགས་པས་ཀྱང་འགྲུབ་པ་དེ་ལ་ནི་འཇིག་རྟེན་གྱི་ཉེ་བར་སྤྱོད་པ་གཟུང་བས་ཅི་བྱ། ཇོ་བོ་དྲག་འབྱོར་གྱིས་མཛད་པའི་འགྲེལ་པ་སློབ་མ་ལ་ཕན་པར་མཚམས་སྦྱོར་དང་པོ་རྫོགས་སོ།།      །།མཚུངས་པ་
འདྲ་བའི་ཡི་གེ་ལ་རིང་པོར་འགྱུར་ཏེ་ཕ་རོལ་ཡང་དབྱིའོ། །དཱིརྒྷི་ཞེས་པ་མི་ཟད་པ་སྟེ་དང་པོའི་གཅིག་གི་ཚིག་ཕྱིས་པའོ། །རིང་པོ་མ་ཡིན་པ་རིང་པོར་འགྱུར་བའོ་ཞེས་པས་ཨཱ་ཁྱ་ཏ་ལས་ཀྱང་ཏ་མ་སོགས་རྣམས་སོ་ཞེས་པས་རྩྭིའོ། །ངེས་པར་བསྟན་པ་འདི་ཉིད་ཀྱི་ཤུགས་ལས་རྩྭི་ཕ་རོལ་
ལ་ཨའི་ཡི་གེའི་ཨཱི་ཉིད་དེ་ཙཱི་དབྱི་བ་ཡང་ངོ་། །མཚུངས་པ་འདྲ་བའི་ཡི་གེ་ཕ་རོལ་ལ་རིང་པོར་འགྱུར་ཏེ་ཕ་རོལ་ཡང་དབྱི་བར་འགྱུར་རོ། །མཱ་ཥཱ་ཌྷ་ཀཾ །ད་དྷི་ཧ་ཏེ། ཨ་དྷཱུ་ཧ་ནཾ། ཧོ་ཏྲྀ་ཥིཿ འདྲ་བའི་ཡི་གེ་ལ་ཞེས་པ་ཅི་ཞེ་ན། མ་དྷྭ་ན་ཡ། ལྀ་ཡིག་ནི་རིང་པོར་བྱས་པ་རབ་ཏུ་སྦྱོར་བ་མེད་
པའི་ཕྱིར་དཔེར་བརྗོད་མེད་དོ། །འོ་ན་འདྲ་བའི་ཡི་གེ་ལ་རིང་པོ་ནི་མཚུངས་པ་ཁོ་ན་ལ་སྲིད་དོ་ཞེས་པས་མཚུངས་པ་སྨོས་ཅི་དགོས་ཤེ་ན། བརྗོད་པར་བྱ་སྟེ་གང་དུ་འདིས་རིང་པོར་བྱ་བ་མ་ཡིན་པ་དེར་ཡང་རིང་པོ་ལས་ཕ་རོལ་གྱི་འདྲ་བའི་ཡི་གེ་དབྱི་བ་ཇི་ལྟ་བ་བཞིན་དུ་འགྱུར་རོ་ཞེས་པས་
མཚུངས་པ་སྨོས་ཏེ། ཀུ་མཱ་རཱི་ཨི་ཡཾ། ཀུ་མཱ་རི་ཡཾ། པྲྀཀྵཱཿཞེས་པ་འདིར་ཕྱི་མ་དབྱི་བ་གྲུབ་བོ། །འོ་ན་ཕ་རོལ་དབྱི་བའི་དོན་དུ་རིང་པོ་ཉིད་རིང་པོར་བྱས་པར་འགྱུར་ན། དེ་ལྟར་ནུས་པ་མ་ཡིན་ལ། རིང་པོར་ཞེས་པའི་རྩྭི་ས་གང་ངེས་པར་བསྟན། དེས་རིང་པོ་མ་ཡིན་པ་ཐུང་ངུའི་གནས་ཉིད་