བདག་ཉིད་སེམས་སོ། །གཞོན་ནུ་མར་བདག་ཉིད་སེམས་སོ། །ཞེས་པས་བདག་ཉིད་ལ་ཁ་ཤའང་ངོ་། །ཤ་ཡིག་ནི་ཤ་ལ་བྱིངས་ཐམས་ཅད་པ་བཞིན་ཞེས་པའི་དོན་ཏོ། །ཁ་ཡིག་ནི་འདིའི་དོན་ཏོ། །དིབ་སོགས་ལས་ཡནའོ། །བུད་མེད་ལ་ཨ་ལས་ཨཱཔའོ་ཉེ་བའི་ཚིག་གི་ཐུང་ངུའོ། །ཐུང་ངུ་དང་ཨ་རུཥ་དག་གི་ཞེས་
པས་མ་ཨཱ་ག་མའོ། །མི་ཟད་པ་མིན་པའི་ཞེས་པ་ཅི་ཞེ་ན། དི་ཝཱ་མནྱཱ་རཱ་ཏྲཱཿ། དོ་ཥཱ་མནྱཱ་མ་ཧཱཿ། མན་ཤེས་པ་ལའོ། །དི་ཝཱ་དང་དོ་ཥཱའི་སྒྲ་དག་སྔ་མར་རོ། །ཉིན་མོ་བཞིན་དུ་བདག་ཉིད་སེམས་སོ། །དོ་ཥཱ་དང་འདྲ་བར་བདག་ཉིད་སེམས་སོ་ཞེས་པས་སྔ་མ་བཞིན་དུ་བ་ཤའོ། །ཁ་རྗེས་སུ་འབྲེལ་པ་ལ་ཞེས་པ་ཅི་ཞེ་ན། བ་
དྷུཾ་མནྱ་ཏེ།དབྱངས་གཅིག་པའི་ནཱ་མིའི་ཨམ་སྟེ་རྐྱེན་བཞིན་འང་ངོ་། །ཉེ་བའི་ཚིག་མི་ཟད་པ་མིན་པའི་ཞེས་པ་དང་ཁ་རྗེས་སུ་འབྲེལ་པ་ལ་ཞེས་པ་འདིར་རྗེས་སུ་འཇུག་གོ། །ཕྱི་མ་ལ་ཡང་ངོ་། །ནཱ་མིའི་མཐའ་ཅན་གྱི་ཉེ་བའི་ཚིག་མི་ཟད་པ་མིན་པ་དབྱངས་གཅིག་པའི་ཁ་རྗེས་སུ་འབྲེལ་པ་ཡོད་ན། ཨམ་ཨཱ་ག་མ་འགྱུར་
ཏེ་དེའང་རྐྱེན་བཞིན་ནོ། །འོ་ན་རྐྱེན་ཇི་བཞིན་ཞེ་ན། བརྗོད་པར་བྱ་སྟེ་ཨམ་དང་ཉེ་བའི་རྐྱེན་སྨོས་པས་ཨམ་གྱི་རྐྱེན་ཁོ་ན་རྟོགས་པར་བྱའི་རྐྱེན་གཞན་ནི་མ་ཡིན་ནོ། །དེ་ལྟའང་ཅི་ཞིག་གི་ཨམ་འཛིན་ཞེ་ན། གཉིས་པ་གཅིག་ཚིག་གོ། །ཅིའི་ཕྱིར་ཞེ་ན། བཤད་པའི་ཕྱིར་རོ། །ཡང་འདི་ཨཱ་ག་མར་འགྱུར་རོ་ཞེས་ཇི་ལྟར་བཤད་
པར་བྱ་ཞེ་ན། བརྗོད་པར་བྱ་སྟེ། རྐྱེན་དང་འདྲ་བར་བསྒྲེ་བའི་ཤུགས་ལ་སྟེ། གང་གི་ཕྱིར་གལ་ཏེ་འདི་བསྒྱུར་བ་ཡིན་པར་གྱུར་ན་རྐྱེན་དང་འདྲ་བའི་འབྲས་བུ་ཅི་ཞིག་ཏུ་འགྱུར། གཱཾ་མནྱཿ། སྟིཾ་མནྱཿ། ཤྲི་ཡིཾ་མནྱཿ། བྷུ་ཝཾ་མ་ནྱཿ། ནཾ་ར་མནྱཿ། མན་ཤེས་པ་ལའོ། །གོ། སྟྲཱྀ། ཤྲི། བྷུ་ནྲྀ་ཞེས་པ་སྔ་མའོ། །རྡོ་རྗེ་བདག་ཉིད་སེམས་
པར་བྱེད་དོ་ཞེས་པ་ལ་སོགས་པར་ཚིག་རྣམ་པར་སྦྱོར། སྔ་མ་བཞིན་དུ་ཁ་ཤའོ། །ཨམ་ཨཱ་ག་མའོ། །རྐྱེན་དང་འདྲ་བར་འགྱུར་བའི་ཕྱིར་ཨཾ་ཤས་དག་ལ་ཨཱའོ། །ཨམ་ཤས་དག་གི་དང་པོ་དབྱིའོ། ཨཱིཏ་ཨཱུཏ་དག་གི་ཨིཡ་ཨུ་ཝ་དག་དབྱངས་ལའོ། །གྷུཊ་ལའོ་ཞེས་པས་རྀཏ་ཀྱི་ཆོ་ག་རྣམས་འགྱུར་རོ། །ནཱ་མཱིའི་ཞེས་
པ་ཅི་ཞེ་ན། ཛྷཾ་མ་ནྱཱ། ཤེས་པར་བྱེད་དོ་ཞེས་པས་ཛྙ་སྟེ་ནཱ་མིན་ཨུ་པ་དྷཱ་དང་པྲཱྀ་ཀྲཱྀ་གྲཱྀཛྙ་རྣམས་ཀྱི་ཀའོ། །ཞེས་པས་ཀའི་རྐྱེན་ནོ། །ཤེས་པར་བདག་ཉིད་སེམས་སོ་ཞེས་པས་ཁ་ཤའོ། །རིང་པོ་ཉེ་བའི་ཚིག་གི་ཞེས་པས་ཛྙཱའི་སྒྲའི་ཐུང་ངུའོ། །ཐུང་ངུ་དང་ཨ་རུ་ཥ་དག་གི་ཞེས་པས་མ་ཨཱ་ག་མའོ། །གལ་ཏེ་ཨམ་ཨཱ་ག་མར་