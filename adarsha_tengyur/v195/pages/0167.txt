གང་ལ་ཤ་ཡིག་གི་ཚ་ཉིད་མེད་པ་དེ་ལ་འདིས་ཙ་ཉིད་དུ་བསྒྲུབ་པར་བྱ་ཞིང་། ཚ་ཉིད་ཀྱི་ཕྱོགས་ལ་ནི་མདོ་དོན་མེད་པར་འགྱུར་ཏེ་ཕ་རོལ་གྱི་གཟུགས་སུ་བྱས་པ་ན་སྦྱོར་བ་རྣམས་གྲུབ་པ་ཉིད་ཀྱི་ཕྱིར་རོ། །ང་ཎ་ན་ཨུ་པ་དྷཱ་ཐུང་ངུ་ཅན་རྣམས་དབྱངས་ལ་གཉིས་སོ། །ང་ཎ་ན་གང་
རྣམས་ཀྱི་ཨུ་པ་དྷཱ་རྣམས་ཐུང་ངུ་ཡིན་པ་ཞེས་ཚིག་རྣམ་པར་སྦྱར་རོ། །དབྱངས་ཐུང་ངུ་ཞེས་སྤྱོར་བ་འཐད་པ་ལས་ཨུ་པ་དྷཱའི་སྒྲ་ཐུང་ངུའོ། །ལན་གཉིས་དག་གཉིས་ཏེ། ཨ་ཁྱ་ཏ་ལས་ཀྱང་ཏ་མ་སོགས་རྣམས་སོ་ཞེས་པས་སུ་རྐྱེན་ཏེ་འདི་ནི་མི་ཟད་པའོ། །ང་ཎ་ན་ཚིག་མཐའ་ཨུ་པ་
དྷཱ་ཐུང་ངུ་ཅན་རྣམས་དབྱངས་ཕ་རོལ་ལ་གཉིས་སུ་འགྱུར་རོ། །ཀྲུ་དྡ་ཏྲ། སུ་གཎྞཱ་ཧ། པ་ཙནྣ་ཧི། ང་ཎ་ན་རྣམས་ཞེས་པ་ཅི་ཞེ་ན། ཏྭ་མེ་ཧ། ཚིག་མཐའ་ཞེས་པ་ཅི་ཞེ་ན། ཨུ་ཥ་ཎཽ། ཨཱུ་པ་དྷཱ་ཐུང་ངུ་ཅན་རྣམས་ཞེས་པ་ཅི་ཞེ་ན། བྷ་ཝཱ་ནཱ་ཧ། དབྱངས་ལ་ཞེས་པ་ཅི་ཞེ་ན། སུ་ག་
ཎ་ག་ཏ། ན་མཐའ་ཙ་ཚ་དག་ལ་ཤ་ཡིག་སྟེ་སྔ་མར་རྗེས་སུ་ང་རོའོ། །ཤ་ཡིག་གང་ལས་སྔ་མ་རྗེས་སུ་ང་རོ་ཡིན་པ་ཞེས་ཚིག་རྣམ་པར་སྦྱར་རོ། །ན་ཡིག་ཚིག་མཐའ་ཅན་ནི་ཙ་ཚ་དག་ཕ་རོལ་ལ་རྗེས་སུ་ང་རོ་སྔོན་མ་ཅན་གྱི་ཤ་ཡིག་ཏུ་འགྱུར་རོ། །བྷཾ་ཝཱ་ཤྩི་ནོ་ཏི། བྷ་ཝཱཾ་ཤྪཱ་ད་ཡ་ཏི། ཙ་ཚ་
དག་ལ་ཞེས་པ་ཅི་ཞེ་ན། བྷ་ཝཱན་རྐོ་ཏི། པྲཱ་ཤཱན་གྱི་སྒྲའི་ནི་འདོད་པ་མ་ཡིན་ཏེ། པྲ་ཤཱནྩི་ནོ་ཏི། པྲ་ཤཱནྪཱ་ད་ཡ་ཏི། དེ་བཞིན་དུ་མདོ་ཕྱི་མ་དག་ལ་ཡང་ངོ་། །ཊ་ཋ་དག་ལ་ཥ་ཡིག་གོ། །ན་ཡིག་ཚིག་མཐའ་ཅན་ཊ་ཋ་དག་ཕ་རོལ་ལ་རྗེས་སུ་ང་རོ་སྔོན་མ་ཅན་གྱི་ཥ་ཡིག་ཏུ་འགྱུར་རོ། །བྷ་ཝཱཾཥྚ་
ཀ་ཏེ། བྷ་ཝཱཾ་ཥྛཀྐུ་རཿ འདིར་མི་འགྱུར་ཏེ། པྲ་ཤཱན྄་ཊཱི་ཀ་ཏེ། ཕྲ་ཤཱན྄་ཋ་ཀྐུ་རཿ ཏ་ཐ་དག་ལ་ས་ཡིག་གོ། །ན་ཡིག་ཚིག་མཐའ་ཅན་ཏ་ཐ་དག་ཕ་རོལ་ལ་ས་ཡིག་རྗེས་སུ་ང་རོ་སྔོན་མ་ཅན་དུ་འགྱུར་རོ། །བྷ་ཝཱཾ་སྟ་ནོ་ཏི། བྷ་ཝཱཾ་སྠུ་ཌ་ཏི། འདིར་མི་འགྱུར་ཏེ། པྲ་ཤཱན྄་ཏ་ནོ་ཏི། པྲ་ཤཱན྄་
ཐུ་ཌ་ཏི། ལ་ལའོ་ན་ཡིག་ཚིག་མཐའ་ཅན་ལ་ལ་སྟེ་ལ་ཡིག་ཕ་རོལ་ལ་རྗེས་སུ་ང་རོ་སྔོན་མ་ཅན་གྱི་ལ་ཡིག་ཏུ་འགྱུར་རོ། །བྷ་ཝཱཾ་ལླུ་ནཱ་ཏི། ཛ་ཛྷ་ཉ་ཤ་ཡིག་རྣམས་ལ་ཉ་ཡིག་གོ། །ན་ཡིག་ཚིག་མཐའ་ཅན་ཛ་ཡིག་དང་ཛྷ་ཡིག་དང་ཉ་ཡིག་དང་ཤ་ཡིག་ཕ་རོལ་ལ་ཉ་ཡིག་ཏུ་འགྱུར་རོ། །