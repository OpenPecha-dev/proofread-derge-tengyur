གཅོད་པར་བྱེད་དོ། །འཐུང་བར་བྱེད་དོ། །ཡོད་པར་སྦྱོར་རོ། །འཆིང་བ་ལ་སྦྱོར་རོ་ཞེས་ཚིག་རྣམ་པར་སྦྱོར་རོ། །བྱིངས་ལས་ཀྱང་རྒྱུ་ལའོ་ཞེས་པས་ཨིནའོ། །ཨའི་ཨུ་པ་དྷཱ་ཞེས་པས་འཕེལ་བའོ། །དེ་ནས་སནྲའོ། །ཨིཊའོ། །ཡོན་ཏན་ནོ། །ཨིན་ལ་བྱས་པ་ནི་
གནས་ཅན་དང་འདྲ་བར་འགྱུར་རོ་ཞེས་པས་གནས་ཅན་དང་འདྲ་བར་གྱུར་པའི་ཕྱིར། ཛུ། ཡུ། རུ། ལཱུ། པཱུ། བྷཱུ། མཱུ་ཞེས་པ་རྣམས་ལན་གཉིས་བརྗོད་དོ། །འདིས་ཨུའི་ཡི་གེའི་ཨི་ཉིད་དོ། །ཛ་དང་མཐར་གནས་དང་པ་སྡེ་ཕ་རོལ་ཅན་ཞེས་པ་ཅི་ཞེ་ན། ཛུ་ཧཱ་བ་ཡི་ཥ་ཏི། 
ཧུ་ལེན་པ་ལའོ། །ལེན་པའི་རྒྱུ་ལ་སྦྱོར་བར་འདོད་དོ་ཞེས་ཨིནའོ། །འཕེལ་བའོ། །སནྲའོ། །ཨིཊའོ། །ཡོན་ཏན་ནོ། །ཨིན་ལ་བྱས་པ་ན་གནས་ཅན་དང་འདྲ་བར་འགྱུར་རོ་ཞེས་པས་ཧུ་ལན་གཉིས་བརྗོད་དོ། །ཨའི་ཡི་གེ་ལ་ཞེས་པ་ཅི་ཞེ་ན། ལུ་ལཱུ་ཥ་ཏི། གཅོད་པར་
འདོད་དོ་ཞེས་པས་སནའོ། །སནྲ་ལའོ་ཞེས་པ་ཁོ་ནའོ། །ལུ་ལཱ་བ། འོ་ན། ཛི་ཛཱ་བ་ཡི་ཥ་ཏི། ཞེས་པ་ལ་སོགས་པ་རྣམས་ལ་ཛཱ་ཞེས་པ་ལ་སོགས་པ་རྣམས་ཀྱི་གཉིས་བརྗོད་པ་བྱས་པ་ན་སྔ་མས་ཨི་ཉིད་གྲུབ་པོ་ཞེ་ན། འདི་ནི་སྙིང་པོ་མེད་པ་སྟེ། ཨིན་ལ་བྱས་པ་ནི་
གནས་ཅན་དང་འདྲའོ་ཞེས་པའི་ཚིག་ལས་ཇུ་ཞེས་པ་ལ་སོགས་པ་རྣམས་གཉིས་བརྗོད་པར་བྱ་སྟེ། ཅི་ལྟར་སྔ་མས་གྲུབ་པར་འགྱུར། ཤྲུ་སྲུ་དྲུ་པྲུ་ཙྱུ་རྣམས་ཀྱི་ཨ་བྷྱཱ་སའི་ཨུའི་ཡི་གེ་གང་ཡིན་པ་དེ་ཨའི་ཡི་གེ་ཕ་རོལ་མཐར་གནས་ལ་སནྲ་ཕ་རོལ་ལ་ཨི་ཉིད་དུ་ཡང་ན་བཤད་པར་བྱ་སྟེ། 
ཤྲི་ཤྲབ་ཡི་ཥ་ཏི། ཤྲུ་ཤྲ་བ་ཡི་ཥ་ཏི། སྲི་སྲཱ་བ་ཡི་ཥ་ཏི། དི་དྲཱ་བ་ཡི་ཥ་ཏི། དུ་དྲཱ་བ་ཡི་ཥ་ཏི། དུ་དྲ་བ་ཡི་ཥ་ཏི། པི་པྲ་བ་ཡི་ཥ་ཏི། པུ་བྲཱ་བ་ཡི་ཥ་ཏི། པི་བླཱུ་བ་ཡི་ཥ་ཏི། ཙི་ཙྱཱ་བ་ཡི་ཥ་ཏི། ཙུ་ཙྱཱ་བ་ཡི་ཥ་ཏི། འདི་རྣམས་ཐམས་ཅད་འགྲོ་བའི་དོན་ནོ། །འགྲོ་བའི་རྒྱུ་ལ་སྦྱོར་བར་འདོད་དོ། །
དེ་བཞིན་དུ། ཐོས་པ་ལ། བྲོས་པ་ལ། འཆང་བ་ལ། འཆར་བ་ལ། འཕོས་པ་ལ་ཞེས་པས་ཨིནའོ། །འཕེལ་བའོ། །སནའོ། །ཨིཊའོ། །ཡོན་ཏན་ནོ། །ཨིན་ལ་བྱས་པ་གནས་ཅན་དང་འདྲའོ་ཞེས་པས་ཤྲུ་སྲུ་དྲུ་པྲུ་ཙྱཱ་ལན་གཉིས་བརྗོད་དོ། །བཤད་པ་ལས་ཨུ་