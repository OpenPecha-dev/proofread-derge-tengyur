རྐྱེན་ཕ་རོལ་ལ་དབྱི་བར་བྱ་སྟེ། ཀ་དྲུ་མིན་པ་སྟེ། ཀ་དྲུའི་སྒྲ་དོར་བ་ཉིད་ནའོ། །མ་ཏྲ་བཱ་ཧུའི་བུ་རྒྱུད་ནི། མཱ་ཏྲ་བཱ་ཧེ་ཡ། ཛམྦུའི་བུ་རྒྱུད་ནི། ཛཱམཱི་ཡ། ཀ་དྲུ་མིན་པ་ཞེས་པ་ཅི་ཞེ་ན། ཀ་དྲུའི་བུ་རྒྱུད་ནི། ཀཱ་དྲ་བེ་ཡཿ། ཨོ་ཡིག་དང་ཨཽ་ཡིག་དག་གིའང་ཨ་ཝ་ཨཱ་ཝ་
རུ་བསྒྱུར་བ་དག་བྱའོ། །ཨོ་ཡིག་དང་ཨཽ་ཡིག་དག་ནི། ཡ་ཡིག་གི་རྐྱེན་ཕ་རོལ་ལ་གྲངས་ཇི་ལྟ་བར་ཨ་ཝ་ཞེས་པ་འདི་དག་ཏུ་བསྒྱུར་བར་འགྱུར་རོ། །བ་ལང་རྣམས་ལ་ཕན་པ་ནི་ཝྱཾ། གྲུས་བསྒྲལ་བ་ནི། ནཱ་བྱཾ། ཎ་དང་བཅས་པ་ལ་དང་པོར་འཕེལ་བའོ། །གང་ཎ་ཡིག་དང་ལྷན་ཅིག་འཇུག་པའི་
རྐྱེན་དེ་ནི་ཎ་དང་བཅས་པའོ། །ལྷན་ཅིག་གི་སྒྲ་ནི་ལྷན་ཅིག་འབྱུང་བ་ལྟར་ངེས་པར་སྟོན་པ་ལས་སོ། །དབྱངས་ཞེས་པ་འཇུག་སྟེ། དེའང་དོན་གྱི་དབང་ལས་དྲུག་པའི་མཐའ་ཤེས་པར་བྱའོ། །ཎ་ཡིག་དང་བཅས་པའི་རྐྱེན་ཕ་རོལ་ལ་རྟགས་ཀྱི་དབྱངས་དང་པོ་གང་ཡིན་པ་དེ་འཕེལ་བར་འགྱུར་རོ། །
ཆོ་ལོས་རྩེ་བ་ནི། ཨཱཀྵི་ཀཿ། བི་ན་ཏའི་བུ་རྒྱུད་ནི། བཻ་ན་ཏེ་ན། གོ་པུཙྪས་སྒྲོལ་བ་ནི། གཽ་པཱུ་ཙྪི་ཀཿ། ཀྲྀ་པ་ཎའི་དངོས་པོ་ནི། ཀཱརྦ་ཎྱཾ། འོ་ན་ཨཱར་དང་ཕྱི་མ་དག་ཅེས་པ་འདིར་ཨཱར་དང་ཨཻ་ཨཽ་ཞེས་པ་འདི་དག་འཕེལ་བའི་མིང་ཅན་ཡིན་མོད། ཨ་ཡིག་འདི་ཅིའི་ཕྱིར་འཕེལ་བའི་མིང་ཅན་
དུ་འགྱུར་ཞེ་ན། བརྗོད་པར་བྱ་སྟེ། གང་དག་གང་གི་བུ་རྒྱུད་ཅེས་པ་འདིར་ཨ་ཡིག་འཕེལ་བ་ཨ་ཡིག་ཏུ་བྱས་པའི་ཤེས་པར་བྱེད་པ་ལས་སོ། །འགའ་ཞིག་ཏུ་ཚིག་སྔ་མ་དང་ཚིག་ཕྱི་མ་ཅིག་ཅར་འཕེལ་བ་འདོད་དོ། །སུ་ཧྲྀ་དའི་དངོས་པོ་ནི། ས་ཽཧཱ་རྡཾ། རབ་ཏུ་གྲགས་པ་སྨོས་པ་ནི་ལས་ལ་ཨན་
བྱས་པའོ། །ཧྲྀ་ད་ཡིའི་ཧྲྀ་ད་རུ་བསྒྱུར་རོ། །སྐལ་བཟང་གི་དངོས་པོ་ནི། སཽ་བྷཱ་གྱཾ། དེ་བཞིན་དུ། དཽརྦྷཱཾ་གྱཾ། འཇིག་རྟེན་འདིར་འབྱུང་བ་ནི། ཨཻ་ཧ་ལཽ་ཀི་ཀི་ཀཾ། དེ་བཞིན་དུ། པ་ར་ལཽ་ཀི་ཀཾ། ཡ་ཝ་ཚིག་དང་པོ་དག་གི་མ་ཡིན་ཞིང་འཕེལ་བ་ཨཱ་ག་མའོ། །ཚིག་གི་དང་པོ་ནི་ཚིག་དང་
པོའོ། །མདོ་སྔ་མ་རྗེས་སུ་འཇུག་གོ། །མདོའི་སྒྲ་ནི་ཉེ་བར་བརྗོད་པའོ། །དེས་ན་ཡ་ཝ་དག་སྟེ་ཡ་ཡིག་དང་ཝ་ཡིག་གང་ཡིན་པ་འདི་དག་ཚིག་གི་དང་པོར་ཉེ་བར་གྱུར་པའི་དབྱངས་གང་ཡིན་པ་དེའི་འཕེལ་བར་མི་འགྱུར་ཏེ། ཎ་ཡིག་དང་བཅས་པའི་རྐྱེན་ཕ་རོལ་ལའོ། །ཡ་ཝ་དག་གི་དང་པོར་