འདོད་པའི་དབང་ལས་ན་དབྱིའོ། །སྒྲ་མེད་པ་རྣམས་ལས་ཞེས་པས་བྷའི་པའོ། དྷོཀྵྱ་ཏི། དུ་ཧ་འཇོ་བ། སྱཏིའོ། །ད་དང་པོའི་གྷའོ། །འདིས་དའི་དྷའོ། །དང་པོ་དང་མཐའ་བཞིན་དུ་གཅིག་ལའོ་ཞེས་པའི་ཚིག་ལས་དུ་ཧའི་སྒྲ་བྱིངས་ལ་ཆ་ཤས་སོ། །དྷྭའི་སྒྲ་ལའང་། ཨ་དྷུགྡྷྭཾ། དུཧ་འཇོ་བ། 
ཨ་དྱ་ཏ་ནཱིའི་དྷྭ་མའོ། །བྱིངས་ཀྱི་དང་པོར་ཨཊའོ། །ཨིཊ་མེད་པ་ཤིཊ་མཐའ་ཞེས་པས་སཎའོ། །བཤད་པ་ལས་དེ་འཇིག་གོ། །ད་དང་པོའི་གྷའོ། །འདིས་དའི་དྷའོ། །དྷུཊ་རྣམས་ཀྱི་གསུམ་པའོ་ཞེས་པས་གྷའི་གའོ། །ནྱ་གྷུ་ཌྷྭམ། གུ་ཧུ་སྒྲིབ་པ་ལའོ། །ནི་སྔོན་དུའོ། །དྷྭམའོ། །སཎའོ། །བཤད་
པ་ལས་ཏེ་འཇིག་གོ། །ཧའི་ཌྷའོ། །འདིས་གྷའི་གའོ། །ཥ་དང་ཊ་སྡེ་ལས་ཞེས་པས་དྷའི་ཌྷའོ། །དྷ་ལ་ཌྷ་དབྱིའོ། །ཨུ་པ་དྷཱའི་རིང་པོའང་ངོ་། །ཨ་བྷུ་དཾ། བུ་དྷ་རྟོགས་པ་ལའོ། །དྷྭ་མའོ། །སི་ཙའོ། །སི་ཙའི་དྷ་ཡིག་ལ་ཞེས་པས་སི་ཙ་དབྱིའོ། །འདིས་བའི་བྷའོ། །དྷུཊ་རྣམས་ཀྱི་གསུམ་པའོ་ཞེས་པས་དྷའི་
དའོ། །གསུམ་པ་དང་པོ་ཅན་ཞེས་པ་ཅི་ཞེ་ན། ཀྲོཏྶྱ་ཏི། ཀྲུ་དྷ་ཁྲོ་བ་ལའོ། །གྷ་ཌྷ་དྷ་བྷ་མཐའ་ཅན་ཞེས་པ་ཅི་ཞེ་ན། དཱ་སྱ་ཏི། སྒྲུབ་པ་གང་ལ་དང་པོ་ཡིན་པ་དེའི་ཚེ་དེའི་བྱ་བའོ་ཞེས་པའི་ཚིག་ལས་ས་ཡིག་ལ་བྱ་བ་ས་ཡིག་དང་པོ་ལ་རྟོགས་པར་བྱའོ། །དེས་ན་འདིར་མི་འགྱུར་ཏེ། དི་དམྦྷིཥ་ཏི། ས་དྷྭ་དག་ལ་ཞེས་པ་ཅི་ཞེ་ན། དོགྷྷ། 
ཕྱིས་པ་ལའང་དི་སི་དག་ལའོ། །བྱིངས་ཀྱི་ཆ་ཤས་གསུམ་པ་དང་པོ་ཅན་གྷ་ཌྷ་དྷ་བྷ་མཐའི་དང་པོ་བཞི་པར་འགྱུར་ཏེ། དི་སི་ཕྱིས་པར་གྱུར་པ་ལའང་ངོ་། །ཨ་དྷོཀ །ཨ་དྷོཀ །དུ་ཧ་འཇོ་བ་ལའོ། །ཧྱསྟ་ནཱིའི་དི་དང་སིའོ། །གསལ་བྱེད་ལས་དི་སི་དག་གི་ཞེས་པས་དི་སི་དབྱིའོ། །ད་དང་པོའི་གྷའོ། །འདིས་དའི་དྷའོ། །
རྫོགས་པ་ལ་ཡང་ནའོ་ཞེས་པ་གྷའི་ཀ་ཡིག་གོ། །ཨ་ཛོ་གྷོ་ཊ། གུ་ཧུ་སྒྲིབ་པ་ལའོ། །ཤིན་དུ་སྒྲིབ་བོ་ལ་ཡ་སྒྲའོ། འཇིག་གོ། །གཉིས་བརྗོད། དིའོ། །བྱིངས་ཀྱི་དང་པོར་ཨཊའོ། །སྔ་མ་བཞིན་དུ་དི་དབྱིའོ། །ཧའི་ཌྷའོ། །འདིས་གའི་གྷའོ། །སྔ་མ་བཞིན་དུ་ཌྷའི་ཊའོ། །འོ་ན་སི་དབྱི་བའི་ཡུལ་ལ་རྐྱེན་ཕྱིས་པ་
ལ་རྐྱེན་གྱི་མཚན་ཉིད་དོ་ཞེས་པའི་ཚིག་ལས། སྔ་མས་དང་པོ་བཞི་པ་ཉིད་དུ་གྲུབ་བོ་ཞེས་པས་སི་སྨོས་པ་དོན་མེད་དོ་ཞེ་ན། འདི་ནི་ཡང་དག་པ་མ་ཡིན་ཏེ། ས་ཡིག་ལ་ནི་ཡི་གེའི་བྱ་བ་སྔ་མ་ལ་བསྒྲུབ་པར་བྱའོ། །ཡི་གེ་ལ་སོ་སོར་བརྟེན་པའི་བྱ་བ་རྐྱེན་གྱི་མཚན་ཉིད་ལ་མ་ཡིན་ཏེ་ཡི་གེ་ལ་བརྟེན་པ་ལ་རྐྱེན་གྱི་མཚན་ཉིད་མེད་དོ་