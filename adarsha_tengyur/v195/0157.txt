དེས་ན། བྱ་ཏི་སེ། ད་དྷི་ཞེས་པ་ལ་སོགས་པ་ལ་ཚིག་ཉིད་དུ་གྲུབ་བོ། །བྱ་ཏི་སྔ་མ་ཅན་གྱི་ཨ་སྟི་ལས་སེའི་རྐྱེན་ནོ། །ཨསྟཱི་དང་པོའི་ཞེས་པས་ཨ་ཡིག་དབྱིའོ། །ཨསྟིའི་སི་ལའོ་ཞེས་པས་ས་དབྱིའོ། །དདྷི་ཞེས་པ་འདི་ལ་མ་ནིང་ལས་སི་ཨམ་དག་གི་ཞེས་པས་སི་དབྱིའོ། །རིམ་པ་
ལས་མ་འདས་པར་ཕྲལ་བར་བྱའོ། །ཨ་ཏི་སྔ་མ་ཅན་གྱི་ཀྲ་མི་ལས་འདའ་བ་ཉིད་དོ་ཞེས་དངོས་པོ་ལ་གྷ་ཉའོ། །ཨིཊ་དང་བཅས་པ་ཨ་ལ་མཐའི་ཞེས་པས་ཨི་ཙ་དང་འདྲ་བར་འགྱུར་བ་བཀག་པའི་ཕྱིར་རིང་པོར་མི་འགྱུར་རོ། །དེ་ནས་འདའ་བར་མི་བྱེད་དོ་ཞེས་པས་བྱིངས་དོན་ལ་ཨིན་ཏེ་ཀཱ་རི་
ཏའོ་ཞེས་པས་ཨིན་ནོ། །ཨིན་ལ་རྟགས་ཀྱི་ཞེས་པས་ཨ་ཡིག་དབྱིའོ། །དེ་ནས་ད་ལྟར་བ་ལ་ཤནྟྲིང་དང་ཨཱ་ན་ཤ་དག་གོ་ཞེས་པ་ཤནྟྲྀངའོ། །ཨན་བི་ཀ་ར་ཎའོ། །ཡོན་ཏན་ནོ། །ཨ་དང་མཚམས་སྦྱོར་གྱི་ཡི་གེ་ཞེས་པས་ཨ་དབྱིའོ། །གསལ་བྱེད་ལས་ཀྱང་ངོ་ཞེས་པས་སི་དབྱིའོ། །
བརྩེགས་པའི་མཐའི་དབྱིའོ། །བི་སྔོན་མ་ཅན་ཤླི་ཥ་ལས་ཕྲལ་བ་ཉིད་དོ་ཞེས་པས་དངོས་པོ་ལ་གྷ་ཉའོ། །དེ་ནས་ཕྲལ་བར་བྱའོ་ཞེས་པས་སྔ་མ་བཞིན་ཨིནའོ། །སཔྟ་མཱིའི་ཡཱ་ཏའོ། །ཨན་བི་ཀ་ར་ཎའོ། །ཡོན་ཏན་ཏོ། །ཡཱ་སྒྲའི་ཞེས་པས་ཨི་ཉིད་དོ། །འདི་ནི་ཡོངས་སུ་བཤད་པའོ། །
ཡི་གེ་གཅིག་ཏུ་སྦྱར་བ་རྣམས་ཀྱི་རིམ་པ་འདས་ཤིང་འཁྲུལ་བར་མི་བྱེད་པར་ཕྲལ་བར་བྱ་སྟེ། རིམ་པ་གང་ཁོ་ནས་ཡི་གེ་སྦྱར་བ་དེ་ཁོ་ནས་ཕྲལ་བར་བྱའོ་ཞེས་ཡོངས་སུ་བཤད་པར་བྱའོ། །ད་དྷི་ཨ་ཏྲ། ད་དྷྱ་ཏྲ། དྷི་ཡིག་ལས་ཨི་ཡིག་ཕྲལ་བར་བྱ་སྟེ་སྔ་མར་ནི་མ་ཡིན་ནོ། །བྱིས་
པ་རྣམས་ཀྱི་རྨོངས་པ་བཟློག་པའི་དོན་དུ་བརྗོད་པ་ཡིན་ནོ། །གསལ་བྱེད་དབྱངས་མེད་པ་ཕ་རོལ་གྱི་ཡི་གེར་དྲང་ངོ་། །ཚིག་དང་པོ་བཞི་ནི་གཉིས་པའོ། །འདི་ནི་སྒྲུབ་པའི་དོན་ནོ། །གསལ་བྱེད་གང་དབྱངས་མེད་པ་དེ་ཕ་རོལ་གྱི་ཡི་གེར་དྲང་བར་བྱའོ། །ཏྭ་མཏ། མཆུ་དང་ཉེ་བ་ཅན་
དང་ལྕེ་རྩ་ཅན་དག་ལ་གསལ་བྱེད་ཀྱི་མིང་ཡོད་པ་མ་ཡིན་ནའང་ཕ་རོལ་དུ་དྲང་བར་འགྱུར་ཏེ། པ་ྉྤ་ཝཿདང་། ཤེ་ཥཱ་ྈྐྲ་རྨ། བྱེད་པར་ཞེས་པའི་ཤེས་པར་བྱེད་པ་ལས་སོ། །འཇིག་རྟེན་གྱི་ཉེ་བར་སྤྱོད་པ་ལས་འཛིན་པ་གྲུབ་པོ། །འཇིག་རྟེན་རྣམས་ནི་སྔོན་གྱི་སློབ་དཔོན་རྣམས་སོ། །