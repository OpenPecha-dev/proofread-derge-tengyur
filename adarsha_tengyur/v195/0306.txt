ཨུ་དཱ་རི། ཨུ་དཱ་ར། ཨི་ཡིག་གི་མཐའ་ཅན་གྱི་རྟགས་ལས་ཨཱི་ཡིག་ཡང་ན་འདོད་དེ། རཱ་ཏྲི། ར་ཏྲཱིཿ། ཤཀྟཱི། ཤཀྟིཿ། དྷུ་ལཱི། དྷུ་ལིཿ། བ་ཧུ་དང་ཨུ་ད་ར་དང་ཀ་ལྱཱ་ཎ་དང་། པུ་རཱ་ཎ་དང་། ཀྲྀ་པ་ཎ་དང་བི་ཤ་ལ་ཞེས་པ་འདི་རྣམས་བ་ཧུ་སོགས་རྣམས་
སོ། །བྷུ་བ་ལས་རྟག་ཏུའོ། །བྷུ་བ་ཞེས་པ་འདིར་བྷུའི་སྒྲ་སྨོས་པ་ནི། ཨགྣིའི་བྱ་བ་མི་འགྱུར་བར་ངེས་པར་བསྟན་པའི་ཕྱིར་ཨཏ་ཉིད་ཀྱི་རྒྱུ་ལས་ཨུ་བར་བསྒྱུར་བའོ། །བྷུ་ཞེས་པ་འདི་ལྟ་བུའི་རྟགས་ཀྱི་མཐའ་ལས་ཨཱིའི་རྐྱེན་རྟག་ཏུའོ། །བི་བྷུཿ། བི་བྷཱི། པྲ་བྷུཿ། པྲ་བྷི། བྷུའི་
སྒྲ་སྨོས་པ་ལས་འདིར་མི་འགྱུར་ཏེ། སྭ་ཡཾ་བྷཱུ་རི་ཡམ྄། ས་ཁི་ཨ་སི་ཤུ་དག་ལས་ཀྱང་ངོ་། །ས་ཁི་དང་ཨ་སི་ཤུའི་སྒྲ་དག་ལས་ཨཱིའི་རྐྱེན་འགྱུར་རོ། །ས་ཁཱི། ཨ་སི་ཤྭི། གང་ལ་བུ་ཚ་ཡོད་པ་མིན་པ་ཅན་མ་ཞེས་ཚིག་རྣམ་པར་སྦྱར་རོ། །སྐྱེས་པ་དང་ལྡན་པ་ལས་གལ་ཏེ་དེའི་
བཤད་པ་ལས་སོ། །སྐྱེས་པ་དང་ལྡན་པ་ནི་སྐྱེས་པ་དང་འབྲེལ་པའོ། །སྐྱེས་པ་དང་ལྡན་པ་ལས་ཏེ། གང་སྐྱེས་བུ་དང་འབྲེལ་བའི་རྒྱུ་གང་ཡིན་པའི་སྒྲ་བུད་མེད་ལ་འཇུག་པ་དེ་ལས་ཨཱིའི་རྐྱེན་འགྱུར་ཏེ། གལ་ཏེ་སྐྱེས་པའི་སྒྲ་དེས་བཤད་པ་སྟེ་བསྟན་པར་གྱུར་པ་ནའོ། །སྨད་འཚོང་མའི་
བུད་མེད་ནི། ག་ཎ་ཀཱི། དེ་བཞིན་དུ། མ་ཧཱ་མཱ་ཏྲི། འདིར་སྨད་འཚོང་མས་སྐྱེས་བུ་དང་འབྲེལ་པ་ཉིད་ཀྱི་ཕྱིར་བུད་མེད་ཀྱི་ཚོགས་ཀྱི་སྒྲ་ལ་འཇུག་སྟེ། དེས་ན་སྨད་འཚོང་གི་སྒྲས་སྐྱེས་བུ་ཡང་བཤད་པའོ། །སྐྱེས་པ་དང་ལྡན་པ་ཅི་ཞེ་ན། དེ་བ་དཏྟཱ། སྒྲ་འདི་སྐྱེས་བུ་དང་འབྲེལ་
པ་ལས་བུད་མེད་ལ་འཇུག་པ་མ་ཡིན་ཏེ། འོ་ན་ཅི་ཞེ་ན། འདི་མིང་གི་སྒྲའོ། །གལ་ཏེ་དེའི་བཤད་པ་ལས་ཞེས་པ་ཅི་ཞེ་ན། པྲ་སཱུ་ཏཿ། སྒྲ་འདི་སྐྱེས་བུ་དང་འབྲེལ་པས་བུད་མེད་ལ་འཇུག་མོད་སྐྱེས་བུ་བཤད་པ་ནི་མ་ཡིན་ནོ། །གང་མངལ་གྲོལ་བ་རབ་ཏུ་བཙའ་བ་ཉིད་མ་ཡིན་པ་དེ་ནི་སྐྱེས་
བུར་འགྱུར་རོ། །གོ་བ་ལ་ཀ་སོགས་རྣམས་ཀྱི་ཨི་ཡིག་མི་འདོད་དེ། བ་ལང་སྐྱོང་བའི་བུད་མེད་ནི། གོ་པཱ་ལི་ཀཱ། ཨ་ཤྭ་པཱ་ལི་ཀཱ། ཨ་ཤྭ་ཀ་བའི་སྒྲའི་མཐའ་གོ་པཱ་ལ་ཀ་སོགས་པ་རྣམས་སོ་ཞེས་གསུང་ངོ་། །སཱུཪྻ་ལས་ལྷ་ཉིད་ཀྱི་དོན་ལའོ། །ཉི་མའི་བུད་མེད་ནི། སཱུཪྻ། ལྷ་ཉིད་