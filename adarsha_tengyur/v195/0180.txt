པའི་གསལ་བྱེད་དྷུཊ྄འོ། །མཐར་གནས་དང་རྗེས་སུ་སྣ་ལྡན་མ་ཡིན་པ་ནི་མཐར་གནས་དང་རྗེས་སུ་སྣ་ལྡན་མེད་པའོ། །གསལ་བྱེད་ནི་དྷུཊའི་མིང་ཅན་དུ་འགྱུར་ཏེ། མཐར་གནས་དང་རྗེས་སུ་སྣ་ལྡན་མ་ཡིན་པ་སྟེ་མཐར་གནས་དང་རྗེས་སུ་སྣ་ལྡན་མ་གཏོགས་
པའོ། །ཀ་ཁ་ག་གྷ། ཙ་ཚ་ཛ་ཛྷ། ཊ་ཋ་ཌ་ཌྷ། ཏ་ཐ་ད་དྷ། པ་ཕ་བ་བྷ། ཤ་ཥ་ས་ཧའོ། །དྷུཊའི་མིང་གིས་གང་དུ་དགོས་ཤེ་ན། དྷུཊ་རྣམས་ཀྱི་གསུམ་པའོ་ཞེས་པ་ལ་སོགས་པ་རྣམས་སུའོ། །བིདྷྱུད་བྷྱཱཾ། མཐར་གནས་དང་རྗེས་སུ་སྣ་ལྡན་མ་ཡིན་པ་ཞེས་པ་ཅི་ཞེ་ན། ཙ་ཏྭཱ་རི། ས་མཱ་ནཱི། 
དྷུཊ་དང་དབྱངས་ལས་གྷུཊ་ལ་ནུའོ་ཞེས་པས་ནུ་ཡིག་ཨཱ་ག་མར་འགྱུར་རོ། །ཨ་ཡིག་སྒྲ་ལྡན་ལ་རིང་པོའོ། །ཨ་ཡིག་མཐའ་ཅན་གྱི་རྟགས་སྒྲ་ལྡན་དང་པོ་ཅན་གྱི་རྣམ་དབྱེ་ཕ་རོལ་ལ་རིང་པོར་འཐོབ་བོ། །གང་ལ་སྒྲུབ་པ་ཡིན་པ་དེ་དང་པོ་ལ་དེའི་བྱ་བའོ་ཞེས་བརྗོད་པ་ལས་སྒྲ་ལྡན་ལ་ཞེས་
པ་འདིས་སྒྲ་ལྡན་དང་པོ་ཅན་གཟུང་བར་བྱའོ། །བྲྀཀྵཱ་བྷྱཱཾ། དེ་ཝ་ཡ། ཨ་ཡིག་ཅེས་པ་ཅི་ཞེ་ན། ཨགྣཱི་བྷྱཱཾ། སྒྲ་ལྡན་ལ་ཞེས་པ་ཅི་ཞེ་ན། དེ་ཝ་སྱ། རྣམ་དབྱེ་ལ་ཞེས་པ་ཅི་ཞེ་ན། དེ་བ་ནཱན྄་དེ་འདིའི་ཡོད་པ་ཞེས་པས་ཝནྟུའོ། །ཛས྄་ལའོ། །ཨ་ཡིག་ཅེས་པ་འཇུག་སྟེ་གཞན་སརྦའི་མིང་
ཅན་མ་ཡིན་ནོ་ཞེས་པ་ལ་སོགས་པ་གོང་དུའོ། །ཨ་ཡིག་མཐའ་ཅན་གྱི་རྟགས་ཛས་ཕ་རོལ་ལ་རིང་པོར་འཐོབ་སྟེ། ཨ་ཡིག་ལ་དབྱིའོ་ཞེས་པས་དབྱི་བ་འགོག་པའོ། །དེ་བཱཿ ཨ་ཡིག་ཅེས་པ་ཅི་ཞེ་ན། ཨགྣ་ཡཿ། ཤས་ལ་སྟེ་སའི་འང་ནའོ། །ཨ་ཡིག་མཐའ་ཅན་གྱི་རྟགས་
ཤས་ཕ་རོལ་ལ་རིང་པོར་འཐོབ་སྟེ། ས་ཡིག་ནི་ན་ཉིད་དུ་འགྱུར་རོ། །དེ་ཝཱན། རྣམ་དབྱེ་སྨོས་པས་རྗེས་སུ་འཇུག་པའི་ཕྱིར་འདིར་མི་འགྱུར་ཏེ། ཆུང་ངུ་ཆུང་ངུ་སྟེར་རོ་ཞེས་པ། ཨལྤ་ཤོ་ད་དཱ་ཏི། ཨ་ཁྱཱ་ཏཱ་ལས་ཀྱང་ཏ་མ་སོགས་རྣམས་སོ་ཞེས་པས་ཤས྄འོ། །ཨ་ཡིག་ལ་དབྱིའོ། །
ཨ་ཡིག་གི་རྟགས་མཐའ་རྣམ་དབྱེ་དང་འབྲེལ་བ་ཅན་གྱི་ཨ་ཡིག་ཕ་རོལ་ལ་དབྱི་བར་འགྱུར་རོ། །དེ་ཝམ྄། རྣམ་དབྱེའི་རྒྱུ་མཚན་ཅན་གྱི་ཨ་ཡིག་ལ་ཨ་ཡིག་དབྱི་སྟེ། ཡཿཀ་རོ་ཏི་སཿཀརྟཿ། ཞེས་པའི་ཤེས་པར་བྱེད་པ་ལས་སོ། །རྣམ་དབྱེ་དང་འབྲེལ་པ་ཅན་ལ་ཞེས་པ་ཅི་ཞེ་ན།