པའི་སྒྲ་འདི་རྣམས་ཚིག་ཕྲད་གལ་ཏེ་ཉེར་བསྒྱུར་ལས་ཕ་རོལ་ཏུ་མ་གྱུར་ནའོ། །ཕུལླཿ། ཉི་ཕ་ལཱ་རྒྱས་པ་ལའོ། །ཀྟའི་རྐྱེན་ནོ། །ཙ་ར་ཕལ་དག་གི་ཨའི་ཨུཏའོ་ཞེས་པས་ཨུ་ཉིད་དོ། །ཏ་ཡིག་གི་ལ་ཉིད་ཚིག་ཕྲད་དོ། །ཀྵཱི་བཿ། ཀྲྀ་ཤཿ། ཨུལླཱ་གྷཿ།ཀྵཱེ་བྲི་མྱོས་པ་ལའོ། །ཀྲྀཤ་ཕྲ་མོར་བྱེད་པ་ལའོ། །
ལཱ་གྷི་ནུས་པ་ལའོ། །ཨུཏ་སྔོན་དུའོ། །ཀྟའི་རྐྱེན་ནོ། །ཨིཊ་དང་ཏ་ཞེས་པ་འདི་དག་གི་ཚིག་ཕྲད་དོ། །ཉེར་བསྒྱུར་མེད་པ་ལ་ཞེས་པ་ཅི་ཞེ་ན། པྲ་ཕུ་ལི་ཏཿ། པྲ་ཀྵཱི་བི་ཏཿ། པྲ་ཀྲྀ་ཤི་ཏཿ། པྲོལླ་གྷི་ཏཿ། སྔར་བཞིན་ཕ་ལའི་ཨུ་ཉིད་དོ། །ཨུཏ་དང་སཾ་སྔོན་ལ་ནི་ཕུལླ་སྒྲ་ཚིག་ཕྲད་དོ། །ཨུཏྥུལླཿ། སཾ་ཕུལླཱཿ། སྔར་བཞིན་
ཚིག་ཕྲད་ལས་གྲུབ་པའོ། །ཨ་ཡིག་ལས་ཨཱུཊའི་འཕེལ་བའོ། །ཨ་ཡིག་ལས་ཕ་རོལ་གྱི་ཨཱུཊ་འཕེལ་བར་འགྱུར་རོ། །བྷཱཽཿ། ཡཽཿ། བྷཱུ་ཡོད་པ་ལའོ། །ཡུ་བསྲེ་བ་ལའོ། །རྒྱུ་ལ་ཨིནའོ། །འཕེལ་བའོ། །ཀྲིཔའོ། །ཀ་རི་ཏ་དབྱིའོ། །ཆ་བ་དག་གི་ལྔ་པ་ལའང་ཤ་ཨཱུཊའོ་ཞེས་པས་བ་ཡིག་གི་ཨཱུཊའོ། །ཊ་ཡིག་
འདིའི་དོན་ཏོ། །འདིས་ཨཱུཊའི་འཕེལ་བ་ཨཽ་ཡིག་གོ། །འོ་ན་དབྱངས་བསྒྱུར་བའི་ཡོངས་སུ་བཤད་པས་ཀཱ་ར་ཏ་ཕྱིས་པའི་གནས་ཅན་བཞིན་འགྱུར་བའི་ཕྱིར་ཀྭིཔའི་རྐྱེན་ཕ་རོལ་ཏུ་གྱུར་པ་ལ་མེད་པའི་ཕྱིར། ཅི་ལྟར་ཨཱུཊ་བསྒྱུར་བ་འགྱུར་ཞེ་ན། འདི་ཡོད་མོད་འོན་ཀྱང་ཀྭིཔ་ལ་ཕྱིས་པ་ལ་གནས་ཅན་བཞིན་འགྱུར་བ་དགག་པར་
བྱ་སྟེ། ཀླིཔ་ལ་ཕྱིས་པ་ལ་གནས་ཅན་བཞིན་མ་ཡིན་ནོ་ཞེས་པའི་ཚིག་ལས་སོ། །ཨ་ཡིག་ལས་ཞེས་པ་ཅི་ཞེ་ན། ཨུཿ། ཨ་བ་རཀྵ་སྐྱོང་བ་ལའོ། །ཤྲི་བི་ཨ་བི་མ་བི་ཛྭ་རི་ཏྭ་ར་རྣམས་ཀྱི་ཨུ་པ་དྷཱའིའོ་ཞེས་པས་བ་ཡིག་དང་ཨུ་པ་དྷཱའི་ཨཱུཊའོ། །ཨཽ་ཞེས་བྱ་བ་ལ་འཕེལ་བ་སྨོས་པ་ནི་བཀྲ་ཤིས་པའི་དོན་ཏོ། །
ཞེས་པ་ཇོ་བོ་དྲག་འབྱོར་གྱིས་མཛད་པའི་འགྲེལ་པ་སློབ་མ་ལ་ཕན་པར་ཀྲྀཏའི་སྐབས་སུ་རྐང་པ་དྲུག་པ་རྫོགས་སོ།།      །།ཇོ་བོ་དྲག་འབྱོར་གྱིས་མཛད་པའི་འགྲེལ་པ་སློབ་མ་ལ་ཕན་པ་ཀུན་ཐོབ་བོ་ཞེས་པའོ། །འདི་ནི་ཆོས་ཀྱི་རྗེ་སྐད་གཉིས་སྨྲ་བ་རྣམས་ཀྱི་གཙུག་གི་ནོར་བུ་ཐུབ་པའི་དབང་པོ་དང་
མཁྱེན་རབ་མི་གཉིས་པ། དཔལ་ལྡན་བློ་གྲོས་བརྟན་པའི་བཀའ་དྲིན་ལས་བདེ་བར་གཤེགས་པའི་གསུང་རབ་དང་ཐ་སྙད་ཀྱི་གཙུག་ལག་རྣམས་ལ་བློ་གྲོས་རྒྱ་ཆེར་ཐོབ་པ་གངས་ཅན་གྱི་ཁྲོད་དུ་སྐད་གཉིས་སྨྲ་བ་ཤཱཀྱའི་དགེ་སློང་བྱང་ཆུབ་རྩེ་མོས་དྭགས་པོ་རྫམ་ཡུལ་དུ་བསྒྱུར་བ་རྫོགས་སོ།།      །།