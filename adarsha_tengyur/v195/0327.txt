སྡེའོ་ཞེས་པས་གའི་ཛ་དང་ཀའི་ཙའོ། །ཏི་ཛིའི་ཙ་སྡེའི་ཀིའོ། །བརྟ་མཱ་ནཱའི་ཏེ་དང་ཏིའོ། །ཨན་བི། ཨ་དང་མཚམས་སྦྱོར་གྱི་ཡི་གེ་དབྱིའོ། །གུཔ྄་ཏི་ཛི་ཀིཏ྄་རྣམས་ལས་གྲངས་ཇི་ལྟ་བ་བཞིན་དུ་སྨོད་པ་དང་བཟོད་པ་དང་། ནད་སེལ་བར་བྱེད་པའི་དོན་རྣམས་ལ་སན་འདོད་དོ། །དེས་ན་
འདིར་མི་འགྱུར་ཏེ། གུཔྟི། ཨུཏྟེ་ཛ་ནཾ། སཾ་སྔོན་དུའོ། །སངྐེ་ཏེཿ། བུད་མེད་ལ་ཀྟིའོ། །ཡུཊ་འང་སྟེ་ཡུཊྲ་ལའོ། །དངོས་པོ་ལ་གྷཉའོ་ཞེས་པའི་རྐྱེན་འདི་རྣམས་སོ། །ཨོཾ་སྭསྟི། མཱན྄། བདྷ། དཱན྄། ཤཱན་རྣམས་ལས་ཨ་བྷྱཱ་སའི་རིང་པོ་ཡང་ངོ་། །སན་ལ་ཞེས་པ་ཁོ་ནའོ། །
མ྄ན་མཆོད་པ་ལའོ། །བ་དྷ་འཆིང་བ་ལའོ། །དཱན་དུམ་བུར་བྱེད་པ་ལའོ། །ཤཱན་རྣ་བ་ལའོ་འདི་རྣམས་ལས་སན་འགྱུར་ཏེ། འདི་རྣམས་ཀྱི་ཨ་བྷྱ་སའི་རིང་པོ་ཡང་ངོ་། །མཱ་ནའི་རྣམ་པར་གཅོད་པའི་དོན་ལ་འདོད་ཅིང་། མཆོག་རྣམས་ལ་ནི་རང་གི་དོན་ལའོ། །རང་གི་དོན་ནི་རང་བཞིན་གྱི་དོན་
ཏོ། །མཱི་མཱཾ་ས་ཏེ། བི་བྷཏྶ་ཏེ། དཱི་དཱནྶ་ཏི། ཤི་ཤཱནྶ་ཏི། སན྄འོ། །སྔ་མ་བཞིན་དུ་གཉིས་བརྗོད་དོ། །ཐུང་ངུའོ། །སན་ལ་ཨའི་ཡི་གེའོ་ཞེས་པ་ཨི་ཉིད་དོ། །དེ་འདིས་རིང་པོའོ། །བདྷའི་བ་དང་པོའི་གྷ་ཌྷ་དྷ་བྷ་མཐའི་ཞེས་པས་བའི་བྷའོ། །སྒྲ་མེད་པ་རྣམས་ལ་ཤིཊ་མ་ཡིན་པ་
རྣམས་ཀྱི་དང་པོའོ་ཞེས་པས་དྷའི་ཏའོ། །མ་ན་དག་གི་རྗེས་སུ་ང་རོའོ། །ཏེ་དང་ཏིའོ། །ཨན་བི། ཨ་དང་མཚམས་སྦྱོར་གྱི་ཡི་གེ་དབྱིའོ། །མཱ་ནའི་རྣམ་པར་གཅོད་པ་ལས་གཞན་ལ་ནི་སན྄་མི་འགྱུར་ཏེ། སམྨཱ་ན་ནཾ། མཱན་སྔ་མར་སམྲའོ། །ཡུཊ་འང་ངོ་ཞེས་པས་ཡུཊའོ། །འོ་ན་མཱན་
དང་དཱན་ཤན་རྣམས་ཀྱི་ཨ་བྷྱ་ས་དེའི་ཁྱད་པར་རིང་པོར་བྱས་བཞིན་པས་སྤྱི་བྱས་པས་ཐུང་ངུ་ཨི་ཡིག་ཉིད་དགག་པའང་བྱས་པ་ཉིད་དུ་འགྱུར་ཞིང་བདྷའི་ནི་ཨ་ཡིག་ཏུ་ཐོབ་པས་ཅིའི་ཕྱིར་ཨ་ཡིག་རིང་པོའི་དགོས་པ་ཡོད། དེ་ཐུང་ངུའི་ཨི་ཉིད་ཀྱང་མི་འཇུག་པས་སོ་ཞེ་ན། འདིར་བརྗོད་པར་བྱ་སྟེ། ཨ་བྷྱ་
སའི་རྣམ་འགྱུར་ལ་དམིགས་བསལ་གྱིས་སྤྱིར་བཏང་ལ་གནོད་པ་མ་ཡིན་ནོ་ཞེས་པའི་ཚིག་ལས་དམིགས་བསལ་གྱི་རིང་པོས་ཐུང་ངུ་ཨི་ཉིད་ལ་གནོད་པ་མ་ཡིན་ནོ། །དེས་ན་ཐུང་ངུ་ཉིད་བྱས་ནས་ཡིན་ལ་ཨའི་ཡི་གེའི་ཨིའོ་ཞེས་པས་ཨི་ཉིད་དོ། །དེས་ན་རིང་པོའོ། །ཏུམ྄་མཐའི་བྱིངས་ལས་