བདེའི་མཆོག །དཀྱིལ་འཁོར་ཀུན་ལ་ལེགས་འབུལ་ན། །མགོན་པོ་ཐུགས་རྗེ་ཅན་གྱིས་བཞེས། །ཨོཾ་བཛྲ་པུཥྤེ་ཨོཾ། ཨོཾ་བཛྲ་དྷཱུ་པེ་ཧཱུཾ། ཨོཾ་བཛྲ་ཨཱ་ལོ་ཀེ་ཧྲཱིཿ། ཨོཾ་བཛྲ་གནྡྷེ་ཧོཿ། ཨོཾ་བཛྲ་ན་ཝི་ཏྱེ་ཏྲེཾ། ཨོཾ་བཛྲ་ཨཱ་ཧ་ར་ཧི། སྨན་དང་འབྲུ་ཡི་རྣམ་
པ་དང་། །བླ་རེ་ན་བཟའ་རྒྱལ་མཚན་གདུགས། །བ་དན་ཕྲེང་བ་སྣ་ཚོགས་དང་། །དོ་ཤལ་དཔུང་རྒྱན་སོར་གདུབ་སྤྲས། །དམ་པ་རྣམས་ཀྱི་ལོངས་སྤྱོད་རྐྱེན། །བསོད་ནམས་མཐུ་ལས་བྱུང་བ་ཡི། །ཡོན་ཏན་ཐམས་ཅད་འབྱུང་བའི་གནས། །ནོར་བུ་རིན་ཆེན་འཁོར་ལོའི་མཆོག །
བློན་པོ་དམག་དཔོན་བཙུན་མོ་བཟང་། །རྟ་མཆོག་གླང་པོ་རིན་ཆེན་མཆོག །རྣམ་སྤྲས་ཉེ་བའི་རིན་ཆེན་བདུན། །བཀྲ་ཤིས་རྫས་མཆོག་བཅུ་དྲུག་མཆོག །བུམ་པ་བཟང་པོ་རྒྱན་ལ་སོགས། །པ་ཊའི་ཕྲེང་བ་མཛེས་སོགས་རྣམས། །དཀྱིལ་འཁོར་ཀུན་ལ་ལེགས་འབུལ་ན། །མགོན་པོ་
ཐུགས་རྗེ་ཅན་གྱིས་བཞེས། །ཨོཾ་ན་མཿསརྦ་ཏ་ཐཱ་ག་ཏེ་བྷྱོ། ཨ་ལཾ་ཀ་ར་ཡ་ན་པེ་ནུ་ཧཱུཾ་སྭཱ་ཧཱ། བོ་དྷེ་དྷཾ་ཤ་རཏྣ་མེ་གྷ་ར་ན་ཧཱུཾ། ཨོཾ་སྣ་ཚོགས་གཟུགས་མཛེས་སྒྲ་སྙན་ཞིང་། །དྲི་ཞིམ་རོ་མཆོག་བརྒྱ་ལྡན་པ། །རེག་བྱའི་བདེ་བ་སྤྲིན་ཕུང་བཞིན། །ནམ་མཁའ་གང་བར་བྱུང་བ་དང་། །གང་གཞན་
འགྲོ་བ་དྲུག་པོ་དག །ལྷ་ཚོགས་ལྷ་མོར་བཅས་འགྱུར་བས། །རྒྱན་རྣམས་ཀུན་གྱིས་ལེགས་མཛེས་པར། །གླུ་དབྱངས་ཚིགས་སུ་བཅད་པ་དང་། །ཁྲོ་ཚོགས་གར་གྱིས་བསྐྱོད་བྱས་པའི། །སྟོང་གསུམ་རྡུལ་སྙེད་སྤྲུལ་བྱས་རྣམས། །དཀྱིལ་འཁོར་ཀུན་ལ་ལེགས་འབུལ་ན། །མགོན་
པོ་ཐུགས་རྗེ་ཅན་གྱིས་བཞེས། །ཨོཾ་ན་མཿསརྦ་ཏ་ཐཱ་ག་ཏེ་བྷྱོ། བི་ཤྭཱ་མུ་ཁེ་བྷྱེཿསརྦ་ཏ་ད་ཁཾ་ཨུདྒ་ཏེ་སྥ་ར་ཎ་ཧི་མཾ་ག་ག་ན་ཁཾ་སྭཱ་ཧཱ། ཨོཾ་རིགས་ལྔའི་དམ་ཚིག་རྫས་ཆེན་པོ། །ཡེ་ཤེས་ལྔ་རྫོགས་གྲུབ་པའི་དབྱིངས། །རྒྱུད་ལྔའི་སེམས་ཅན་ཀུན་གྲོལ་ཞིང་། །རྒྱུད་ལྔའི་སེམས་ཅན་བདུད་རྩི་འདི། །
སྙིང་པོ་ཚིམ་བྱེད་བཅུད་ཀྱི་མཆོག །བྱང་ཆུབ་སེམས་སོགས་བདེ་བའི་རྒྱུན། །མ་ལུས་ཀུན་གྱི་རེག་བྱ་ལས། །རོལ་པ་སྣ་ཚོགས་སྣང་བ་དང་། །སྲིད་གསུམ་བརྟན་གཡོའི་དངོས་པོ་དང་། །ཉོན་མོངས་སྒོ་གསུམ་སྤྱོད་ཚོགས་དང་། །ཕུང་པོ་ཁམས་དང་སྐྱེ་མཆེད་ཀྱི། །གཟུགས་