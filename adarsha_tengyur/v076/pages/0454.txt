བདུག་སྤོས་ཏེ། ལོ་ཧི་ཏ་ཝརྞ་ནི་ར་ག་མཱ་ཡ་བྲྀ་ཧ་ས་བཱ་ད་ཡེ་ཨོཾ་ན་མོ་བྷོ་ག་སྤཱ་དཱ་ཡ་སྭཱ་ཧཱ། མེའི་འདབ་མར་ཙནྡན་གྱི་དྲིའི་མཎྜལ་ལ་པ་སངས་ནི་ཕྱུགས་བདག་གི་བརྟུལ་ཞུགས་འཛིན་པ་སྐུ་མདོག་དཀར་པོ་རལ་པའི་ཅོད་པན་ཅན། བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་འོ་ཐུག་གི་བཟའ་
བ་དང་ག་བུར་གྱི་བདུག་སྤོས་ཀྱང་དབུལ་བར་བྱ་སྟེ། ཨོཾ་ན་མཿཤཱུཀྲ་ཨ་དྷི་པ་ཏ་ཡེ་ཨ་སུ་ར་ཨུཏྟ་མཱ་ཡ་ཤུདྡྷེ་བི་ར་ཛེ་སྭཱ་ཧཱ། བདེན་བྲལ་གྱི་འདབ་མར་འདམ་སྐྱེས་དཀར་པོའི་སྟེང་དུ་སྔོན་པོ་དང་ཙནྡན་གྱི་དྲིའི་མཎྜལ་ལ་སྤེན་པ་ནི་ནག་པོ་ཕྱོགས་ཀྱི་གོས་ཅན་དུ་ཤེས་པར་བྱ་སྟེ། རལ་པ་སེར་སྐྱའི་
ཅོད་པན་ཅན་སྨ་ར་ཅན་བགྲང་ཕྲེང་དང་འཁར་གསིལ་འཛིན་པའོ། །འདི་ལ་ནི་སྲན་ནག་ལས་སྦྱར་བའི་ཟན་གྱི་བཟའ་བ་དང་གནྡྷ་ར་སའི་བདུག་སྤོས་དབུལ་བར་བྱ་སྟེ། ཨོཾ་ཤ་ན་ནཱི་ལ་ཨ་པ་སུ་ཀྲྀཥྞཱ་ཡ་ཀྲྀཥྞཱ་བརྞ་བྷུ་ག་སྭཱ་ཧཱ། རླུང་གི་འདབ་མར་ཆུ་སྐྱེས་དམར་པོའི་སྟེང་དུ་པཎྜི་ཏ་ཀ་རིའི་དྲིའི་མཎྜལ་ལ་
སྒྲ་གཅན་ནི་ཐོད་པ་དང་ལྡན་པ་ལུས་ཕྱེད་ཉི་མའི་ཤིང་རྟ་ལ་གནས་ཤིང་འཇིགས་སུ་རུང་བའི་སྤྱན་གཉིས་དང་ལྡན་པ། མཆེ་བ་རྣམ་པར་གཙིགས་ཤིང་སྨིན་མའི་ཁྲོ་གཉེར་དཔྲལ་བར་བསྡུས་པ་ཁ་དོག་ལྔ་པའི་སྤྲིན་གྱི་གསེབ་ན་གནས་པ། ཕྱག་གིས་ཉི་མ་དང་ཟླ་བ་ཟ་བའི་ཚུལ་གྱིས་གནས་པའོ། །
འདི་ལ་ནི་ཉ་དང་ཤ་འམ་ཏིལ་ལས་སྦྱར་བའི་བཟའ་བ་དང་བིལ་བའི་བདུག་སྤོས་ཏེ། ཨོཾ་ན་མོ་པི་ཀྲྀ་ཏ་བ་ཀྭ་རུ་དྷི་ར་རཱ་ཧོ་བྷིངྒ་ཨཉྫ་སིནྣཱ་བྷཱ་ཡ་ཨ་མྲྀ་ཏ་པྲི་ཡཱ་ཡ་སྭཱ་ཧཱ། དབང་ལྡན་གྱི་འདབ་མར་པདྨ་དམར་པོའི་སྟེང་དུ་སྦྱར་སྤོས་ཀྱི་དྲིའི་མཎྜལ་ལ་གཏུམ་པོའི་གཟུགས་ཅན་མཇུག་རིངས་ནི་དུ་བའི་
མདོག་ཅན་ཐལ་མོ་སྦྱར་བ་ཀླུའི་རྣམ་པ་ཅན་གྱི་མཇུག་མ་འཁྱིལ་བའོ། །འདི་ལ་ནི་སྣུམ་ཁུར་གྱི་བཟའ་བ་དང་སྤོས་དཀར་གྱི་བདུག་སྤོས་ཀྱང་དབུལ་བར་བྱའོ། །ཨོཾ་ན་མོ་དྷཱུ་མྲ་ཨཱ་བྷ་ཝརྞ་སནྣི་བྷཱ་ཡ་ཛྱོ་ཏི་ཀ་ཏ་བེ་སྭཱ་ཧཱ། དཀྱིལ་འཁོར་གྱི་ཤར་གྱི་སྒོར་སངས་རྒྱས་བཅོམ་ལྡན་འདས་
གསེར་གྱི་མདོག་ཅན་ཏིང་ངེ་འཛིན་གྱི་ཕྱག་རྒྱ་མཛད་པའོ། །ལྷོའི་སྒོར་ཕྱག་ན་རྡོ་རྗེ་སྔོ་བསངས་ཕྱག་གཡས་པས་རྡོ་རྗེ་ཐུགས་ཀར་འཛིན་ཞིང་ཕྱག་གཡོན་པ་ས་ལ་གནས་པའོ། །ནུབ་ཀྱི་སྒོར་འཇིག་རྟེན་དབང་ཕྱུག་དམར་པོ་གཡས་པས་མཆོག་སྦྱིན་དང་གཡོན་པས་མི་འཇིགས་