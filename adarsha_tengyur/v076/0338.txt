གུག་དང་ཐོད་པ་འཛིན་པ། སྤྱན་གསུམ་མ་གཅེར་བུ་ཕྱག་རྒྱ་ལྔ་དང་ལྡན་པ། མི་མགོའི་ཕྲེང་བས་མགུལ་དུ་འཕྱང་བའོ། །སྔར་གྱི་འཁོར་ལོ་བརྒྱད་པོ་རྣམས་ཀྱི་འོག་ཏུ་རིམ་པ་ཇི་ལྟ་བར་བསེ་དང་དོམ་དང་སེང་གེ་དང་འབྲི་དང་བྷེ་རུཎྜ་དང་ཁྲུང་ཁྲུང་དང་མིག་སྔོན་དང་བྱ་མ་བྱི་རྣམས་སོ། །དུར་ཁྲོད་
འདི་དག་ཉིད་ལ་རླུང་གི་ཁོར་ཡུག་གི་ཤར་དང་མེའི་མཚམས་སུ་རླུང་གི་དཀྱིལ་འཁོར་དག་ལ་གནས་པའི་ཟླ་བ་དང་ཉི་མའོ། །ལྷོ་དང་བདེན་བྲལ་དུ་མེའི་དཀྱིལ་འཁོར་དག་ལ་གནས་པའི་གཟའ་ལྷག་དང་མིག་དམར་རོ། །ནུབ་དང་རླུང་དུ་སའི་དཀྱིལ་འཁོར་དག་ལ་གནས་པའི་
མཇུག་རིངས་དང་སྤེན་པའོ། །བྱང་དང་དབང་ལྡན་དུ་ཆུའི་དཀྱིལ་འཁོར་དག་ལ་གནས་པའི་པ་སངས་དང་ཕུར་བུའོ། །སྟེང་དུ་སྟོང་པའི་དཀྱིལ་འཁོར་དག་ལ་སྒྲ་གཅན་ཏེ། འོག་ཏུ་སྟོང་པའི་དཀྱིལ་འཁོར་དག་ལ་དུས་མེའོ། །དེ་བཞིན་དུ་འདིར་རླུང་གི་ཁོར་ཡུག་ལ་བརྟན་པ་དང་
ཨ་གསྟི་དང་། རྒྱུ་སྐར་ཉི་ཤུ་རྩ་བརྒྱད་དང་། ཁྱིམ་བཅུ་གཉིས་དང་། ཆ་བཅུ་དྲུག་དང་། ཕྱོགས་བཅུའི་འཇིག་རྟེན་སྐྱོང་བ་རྣམས་དང་། དགའ་བོ་དང་ནག་པོ་ཆེན་པོ་དང་དྲིལ་བུའི་རྣ་བ་ཅན་དང་བྷྲྀངྒི་ཎི་དང་། ཞིང་སྐྱོང་རྣམས་དང་། ཕོ་ཉ་རྣམས་དང་། འཕྲོག་མ་རྣམས་
དང་། གྲུབ་པ་ཐམས་ཅད་ཅེས་བྱ་བ་ལ་སོགས་པ་སྟེ། སྣ་ཚོགས་པའི་སྐུ་མདོག་དང་ཕྱག་མཚན་དང་དབྱིབས་ཅན་བྱེ་བ་ཕྲག་ཕྱེད་དང་བཞིའོ། །འདིར་ཟླ་བ་ལ་སོགས་པའི་ལྷ་རྣམས་ནི་རྡོ་རྗེའི་གདན་གྱིས་གནས་པ་སྟེ་ལྷ་མོ་རྣམས་ནི་རོལ་པའི་སྟབས་ཀྱིས་གནས་པའོ། །གསུང་
གི་དཀྱིལ་འཁོར་གྱི་སྟེགས་བུ་ལ་འདོད་པའི་ལྷ་མོ་རྣམས་སོ། །དེ་ཡང་ཤར་གྱི་སྟེགས་བུ་ལ་སྒོའི་གཡས་སུ་དབྱེ་བར་འདོད་མ་སྒྲོལ་མ་ལྟ་བུ་དང་། གོས་འདོད་མ་རེག་བྱ་རྡོ་རྗེ་མ་ལྟ་བུ་དང་། ལུས་འཁྲུག་པར་འདོད་མ་ཙ་མུཎྜི་ལྟ་བུ་དང་། མཆིལ་མ་འདོར་བར་འདོད་མ་ལྟ་བུ་ཁྱབ་
འཇུག་མ་ལྟ་བུ་དང་། སྐྲོད་པར་འདོད་མ་ཤིན་ཏུ་སྟོབས་མ་ལྟ་བུ་སྟེ། སྒོའི་གཡོན་དུ་ཀུན་དུ་གདུང་བར་འདོད་མ་ཤིན་ཏུ་སྔོན་མོ་ལྟ་བུ་དང་། རེག་བྱ་འདོད་མ་རྡོ་རྗེ་ལྕགས་སྒྲོག་ལྟ་བུ་དང་། ཡན་ལག་ཐམས་ཅད་བསྐྱོད་པར་འདོད་མ་ཁྱི་གདོང་མ་ལྟ་བུ་དང་། ལྷག་མ་ཟ་བར་འདོད་མ་