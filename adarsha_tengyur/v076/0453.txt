ཕྱོགས་བྲལ་རྣམས་སུའོ་སླར། །རྣམ་པར་རྒྱལ་བའི་འཁོར་ལོ་ནི། །དོན་ཀུན་གྲུབ་པར་བྱེད་པ་སྟེ། །སེམས་ཅན་ཀུན་ལ་ཕན་བལྟས་ནས། །འདི་ནི་ཡེ་ཤེས་རྡོ་རྗེས་བྱ།།      །།དེ་ལ་དང་པོར་གཟའ་ཡུམ་གྱི་ཆོ་ག་བྲི་བར་བྱའོ། །དབུས་ཀྱི་ལྟེ་བར་པདྨ་དཀར་པོའི་སྟེང་དུ་གུར་གུམ་གྱི་
དྲིའི་མཎྜལ་ལྷ་ཉི་མ་བསམ་པར་བྱ་སྟེ། དཀའ་ཐུབ་ཅན་གྱི་གཟུགས་འཛིན་པ་སྐུ་མདོག་དམར་པོ་ཕྱག་དག་གིས་ཆུ་སྐྱེས་དཀར་པོ་བསྣམས་པ། ཉི་མ་བྱེ་བའི་འོད་དང་མཚུངས་པའོ། །འདི་ལ་ནི་འོ་ཐུག་གི་བཟའ་བ་དང་། ཀུན་དུ་རུའི་བདུག་སྤོས་ཀྱང་དབུལ་བར་བྱ་སྟེ། ཨོཾ་ཨཱཿམེ་གྷ་ཨུ་
ལ་ཀཱ་ཡ་སྭཱ་ཧཱ། ཞེས་པ་སྙིང་པོའི་སྔགས་ཀྱིས་མཆོད་པར་བྱའོ། །ཤར་གྱི་འདབ་མར་ཆུ་སྐྱེས་དམར་པོའི་སྟེང་དུ་པྲི་ཡང་ཀུའི་དྲིའི་མཎྜལ་ལ་ཟླ་བ་བྲམ་ཟེའི་གཟུགས་འཛིན་པ་སྐུ་མདོག་དཀར་པོ་རལ་པའི་ཅོད་པན་ཅན། །ཕྱག་གིས་བགྲང་ཕྲེང་དང་མེ་ཏོག་ཀུ་མུ་ད་ལ་གནས་པའི་སྤྱི་བླུགས་འཛིན་པའོ། །
འདི་ལ་ནི་མར་གྱི་བཟའ་བ་དང་སིཧླའི་བདུག་སྤོས་དབུལ་བར་བྱ་སྟེ། ཨོཾ་ཙནྡྲ་ཨ་མྲྀ་ཏ་བི་ཀྲ་མཱ་ཡ་ཤཱི་ཏ་ཨཾ་ཤ་བེ་ཨཱཿསྭཱ་ཧཱ། ལྷོའི་འདབ་མར་པདྨ་དཀར་པོའི་སྟེང་དུ་ཙནྡན་གྱི་དྲིའི་མཎྜལ་ལ་བཀྲ་ཤིས་ནི་དགེ་སློང་གི་གཟུགས་འཛིན་པ། སྐུ་མདོག་དམར་པོ་གོས་དམར་པོ་དང་ཅོད་པན་ཅན། གཡོན་
པས་ཤཀྟི་འཛིན་ཅིང་གཡས་པས་མཆོག་སྦྱིན་མཛད་པའོ། །འདི་ལ་ནི་སྲན་མ་ནག་པོའི་ཟན་ནམ་བུ་རམ་གྱི་ཟན་གྱི་བཟའ་བ་དང་། གུ་གུལ་གྱི་བདུག་སྤོས་ཀྱང་དབུལ་བར་བྱ་སྟེ། ན་མོ་རཀྟ་ཨངྒ་ར་ཛྭ་ལ་ཀུ་མཱ་རཱ་ཡ་སྭཱ་ཧཱ། ནུབ་ཀྱི་འདབ་མར་ཆུ་སྐྱེས་དམར་པོའི་སྟེང་དུ་ཨ་ཀ་རུ་ནག་པོའི་དྲིའི་
མཎྜལ་ལ་གཟའ་ལྷག་ཏུ་གྲགས་པ་ནི་ཚངས་པར་སྤྱོད་པའི་གཟུགས་ཅན་སྐུ་མདོག་སེར་པོ་སྨ་ར་དམར་པོ་ཅན། གཡས་པ་དང་གཡོན་པ་དག་གིས་བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་སྲན་མུངྒ་དང་རྒྱ་སྲན་སྦྱར་བའི་བཟའ་བ་དང་གནྡྷ་ར་སའི་བདུག་སྤོས་ཏེ། རཱ་ཛ་སུ་ཏྲ་བུདྡྷ་
སུ་པཱི་ཏ་ཝརྞཱ་ཡ་ན་མཿཨོཾ་བུདྡྷཱ་ཡ་སྭཱ་ཧཱ། བྱང་གི་འདབ་མར་ཆུ་སྐྱེས་དཀར་པོའི་ལྟེ་བར་དེ་བ་དཱ་རུའི་དྲིའི་མཎྜལ་ལ་ཕུར་བུ་དགེ་སློང་གི་རྣམ་པ་གསེར་བཙོ་མའི་འོད་ཅན། སྨ་ར་དམར་པོ་དང་ལྡན་པ་བགྲང་ཕྲེང་དང་སྤྱི་བླུགས་འཛིན་པའོ། །འདི་ལ་ནི་ཞོ་ཟན་ནམ་འོ་ཐུག་གི་བཟའ་བ་དང་སྦང་དང་མར་གྱི་