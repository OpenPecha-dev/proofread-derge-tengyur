གིས་གསད་པར་མི་ནུས་པས་འཆི་བ་མེད་པ་ཡིན་ནོ། །དེ་ལས་གཞན་ཞེས་པ། དེ་ལས་འཕྲོས་པའི་མཚོན་ཆ་སྣ་ཚོགས་པ་དག་གོ། །ད་ནི་ལེའུ་ལྔ་པར་གོང་གི་སྔགས་དགོད་པ་རྒྱས་པར་བཤད་པར་བྱ་སྟེ། དེའི་ཕྱིར་གསུངས་པ། ཁྲོ་བོ་ཆེན་པོ་གཅིག་གི་མཐར། །ཞེས་པ་ལ་སོགས་པ་གསུངས་ཏེ། ཁྲོ་
བོའི་ཚིག་ནི་ཡི་གེ་སུམ་ཅུ་རྩ་གཉིས་སོ། །བསྐུལ་ཅིག་ཅེས་པ་ནི་ལས་ཀྱི་ཚིག་གོ། །བདུད་རྩི་འཁྱིལ་པ་ནི་མཚོན་ཆའི་ཡི་གེའོ། །འབར་ཕྲེང་ནི་མཚོན་དང་ཕོ་ཉའོ། །དང་པོའི་གནས་བཅུ་གཉིས་དག་ནི། འཕོ་བ་བཅུ་གཉིས་ལ་སྟེ། ཉིན་འཕོ་བ་དྲུག་ལ་སྔགས་ཁྲི་དང་བརྒྱད་བརྒྱད་བརྒྱའོ། །ནུབ་འཕོ་
བ་དྲུག་ལ་ཁྲི་དང་བརྒྱད་བརྒྱ་སྟེ། རབ་ཀྱི་ཚད་འདིས་དོན་ངེས་པ་ནི་མན་ངག་ལ་རག་ལས་པ་ཡིན་ནོ། །བདག་ཉིད་ཀྱིས་ཐོས་པ་ནི་དང་པོའི་སྔགས་ཞག་གཅིག་ཡིན་པས་ན། གཞན་ཞག་གསུམ་སྟེ། དེ་ལྟར་ན་ཁྲི་ཕྲག་བརྒྱད་དང་། སྟོང་ཕྲག་དྲུག་དང་བཞི་བརྒྱའོ། །འདིར་སྣང་བྱེད་ནི་ཕྱོགས་
སྐྱོང་བ་བཞིའོ། །ཚམ་ངམ་བཅུ་གཉིས་ནི་ལས་དང་སྦྱར་བ་ཡིན་ནོ། །གཞན་མ་བཀྲོལ་བ་དག་གོ་སླ་བར་ཤེས་སོ། །ཆོ་ག་ཤེས་པས་ཞེས་པ་ནི། རྣམ་པ་བཞི་སྟེ། ལྷ་རྣམ་པ་གསུམ་བསྐྱེད་ཅིང་སྐུ་རྣམ་པ་གསུམ་རྫོགས་པར་བྱ་བ་དང་གཅིག །དེ་ལ་གནས་པས་དེ་དག་ལ་མཆོད་པ་བྱ་སྟེ། རྫས་རྣམས་བསངས་
ལ། ཐོག་པར་སྨན་ཨ་ཀ་རུ་དང་སྦྱར་བའམ། ཙནྡན་དང་སྦྱར་བར་འཐོར་འཐུང་དབུལ་ཏེ། ཨོཾ་ཧཱུཾ་པྲ་ཏི་ཛ་སྭཱ་ཧཱ། དེ་ནས་ཨརྒྷ་དབུལ་ཏེ། ཨོཾ་ཧཱུཾ་ཧྲི་ཀ་ལ་མ་ཐ་ན་སྭཱ་ཧཱ། དྲི་དབུལ་བ། ཨོཾ་ཧཱུཾ་ཧྲི་ཤྲཱི་ཁ་ཁཱ་སྭཱ་ཧཱ། སྤོས་དབུལ་བ། ཨོཾ་ཧཱུཾ་ཧྲཾ་དུ་པ་རི་ཀ་ཧ་སྭཱ་ཧཱ། ལྷ་བཤོས་དབུལ་བ། ཨོཾ་བི་མཱནྟ་ཀ་
ཏེ་ཛོ་བ་ལེན་ནི་སྭཱ་ཧཱ། མར་མེ་དབུལ་བ། ཨོཾ་ཧཱུཾ་ཛཱིཾ་ཛཱིཾ་ཧ་སྭཱ་ཧཱ། མེ་ཏོག་དབུལ་བ། ཨོཾ་ཀ་ར་ལ་རཱ་ད་ན་ཧ་སྭཱ་ཧཱ། ཞེས་བཞེས་བཞེས་བདག་གིས་ཕུལ་བའི་མེ་ཏོག་འདི། ཨརྒྷ་འདི་བཞེས་སུ་གསོལ་བཞེས་སུ་གསོལ། གཉིས་པོའོ། །ཡི་གེ་ཧཱུཾ་ལས་བྱུང་བ་ཡི། ཕྲེང་བ་འབིགས་པའམ། འཛིན་
པའམ། འགུགས་པ་དག་གོས་ཁ་སྦྱར་དབྱེ་ཤིང་བསྡུས་ལ། ཡེ་ཤེས་སེམས་དཔའ་ཕྱུང་ལ་རྟེན་མེད་པའི་རྣམ་པར་ཤེས་པ་བདག་གི་རླུང་ལ་ཞོན་ནས་བྱུང་བ་མཚན་མ་ལ་བསྟིམ་ཞིང་བཅུག་ལ། མཚོན་ཆའམ། ཕུར་བུར་ཕྲེང་བ་གྱུར་པ་ལས་གནོད་པ་མཚན་མ་ལ་བསམ་མོ། །བཟླས་པ་སྟེ།