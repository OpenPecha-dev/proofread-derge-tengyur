གས་ཡོད་མ་ཡིན་པ། །དྲང་སྲོང་བཱ་ཎི་ནི་ཡི་བཀའ་དྲིན་ལས། །མངྒ་ལཾ་ལེ་ཁ་ཀཱ་ནཱཾ་ཙ་བཱ་ཐ་ཀཱ་ནཱཾ་ཙ་མངྒ་ལཾ། །མངྒ་ལཾ་སརྦ་བྷཱུ་གཱ་ནཾ་བྷཱུ་མི་བྷཱུ་པ་ཏི་མངྒ་ལཾ། །འདྲི་པ་རྣམས་ཀྱང་བཀྲ་ཤིས་ཤིང་། །ཀློག་པ་རྣམས་ཀྱང་བཀྲ་ཤིས་པ། །སྲོག་ཆགས་ཐམས་ཅད་བཀྲ་ཤིས་ཤིང་། །ས་དང་ས་
བདག་བཀྲ་ཤིས། །ཅེས་པའོ། །དེ་ལྟར་བརྡ་སྤྲོད་པའི་བསྟན་བཅོས་ཆེན་པོ་བརྒྱད་ཀྱི་ནང་ཚན་དེ་རྣམས་ཀྱི་ནང་ནས་ཀྱང་གོ་དོན་ཆོ་ག་སོགས་ཕུལ་དུ་ཕྱིན་པ་མདོར་ན་སྒྲའི་གཙུག་ལག་ཐམས་ཅད་ཀྱི་ཕྱི་མོ་ལྟ་བུར་གྱུར་པའོ་སྐོལ་གྱི་སྟོན་པ་མཉམ་མེད་ཤཱཀྱའི་རྒྱལ་པོས་འཇམ་དཔལ་རྩ་བའི་རྒྱུད་
སོགས་སུ་ལུང་བསྟན་པའི་བྲམ་ཟེ་ཆེན་པོ་པཱ་ཎི་ནི་ལ་འཕགས་པ་འཇིག་རྟེན་དབང་ཕྱུག་གིས་དངོས་སུ་རྩལ་པ། པཱ་ཎི་ནི་བྱཱ་ཀ་ར་གཞུང་འགྲེལ་གྱི་གོ་དོན་ཆོ་ག་དཔེར་བརྗོད་སོགས་རེག་ཟིག་ཏུ་བཀོད་པ་ལེགས་བཤད་ནོར་བུ་འདྲེན་པའི་ཤིང་རྟ་ཞེས་བྱ་བ་འདི་ནི། རང་ཅག་གངས་རིའི་ཁྲོད་པ་
རྣམས་ཀྱི་མཚུངས་པ་མེད་པའི་སྐྱབས་དང་དཔུང་གཉེན་དམ་པ་འཕགས་པ་ཕྱག་ན་པདྨོ་ཉིད་གསུམ་ལྡན་རྡོ་རྗེ་འཛིན་པའི་སྐུར་བཞེངས་པ་དོན་གྱི་སླད་དུ་མཚན་ནས་སྨོས་ཏེ། རྒྱལ་དབང་ཐམས་ཅད་མཁྱེན་པ་ཆེན་པོ་དག་དབང་བློ་བཟང་རྒྱ་མཚོ་འཇིགས་མེད་གོ་ཆ་ཐུབ་བསྟན་ལང་ཚོའི་སྡེ་ཚངས་སྲས་
བཞད་པའི་རྡོ་རྗེས་མཉམ་པ་མེད་པའི་ཐུགས་རྗེའི་ ཟེར་གྱིས་བསྐྱངས་ཤིང་། པཎྜི་ཏ་མཆེད་ལ་གསེར་དངུལ་ཞོ་གྲངས་བརྒྱ་ཕྲག་དུ་མ་སོགས་ཅི་འདོད་ཀྱི་ཡོ་བྱད་མཐའ་དག་འབད་མེད་དུ་སྩལ་ཏེ། བཀའ་འབངས་ལའང་ཁྱོད་ཀྱིས་གཞུང་བོད་སྐད་དུ་བསྒྱུར་བ་དང་། འགྲེལ་བའི་གོ་དོན་དཔེར་
བརྗོད་ཟིན་བྲིས་སུ་འདེབས་པ་སོགས་གྱིས་ཤིག་ཅེས་བཀའི་གནང་བ་ཐོབ་པར་བརྟེན། དམ་པ་གང་དེའི་གཞལ་དུ་མེད་པའི་བཀའ་དྲིན་ལས་བརྡ་སྤྲོད་པའི་རིང་ལུགས་ཅུང་ཟད་ཙམ་སྦྱངས་པ་བཀའ་འབངས་ཀྱིས་ཐ་ཆུང་ས་གཙང་སྟོད་འདར་གྱི་སའི་ཆར་སེའི་རིགས་ལས་སྐྱེས་པ་ངག་དབང་ཕུན་
ཚོགས་ལྷུན་གྲུབ་བམ། མིང་གཞན་ཚེ་དབང་རབ་བརྟན་རྡོ་རྗེ་བོད་པའི་རྨོངས་བརྟུལ་སྙོམ་ལས་པས། འཕགས་ཡུལ་ཀུ་རུ་ཀྵེ་ཏྲར་བྲམ་ཟེ་གཙང་མའི་རིགས་སུ་འཁྲུངས་པ་གནས་ལྔ་རིག་པའི་མ་ཧཱ་པཎྜི་ཏ་པ་ལ་བྷ་དྲ་དང་། པཎྜི་ཏ་གོ་ཀུ་ལ་ནཱ་ཐ་མི་ཤྲ་མཆེད་ཀྱི་དྲུང་དུ་གཞུང་གི་སྒྲ་སྒྲུབ་དང་གོ་དོན་

དཔེར་བརྗོད་སོག