དེ་བཞིན་དུ། གཉིས་པའི་གཉིས་ཚིག་གིས་བསྒྲུབས་ཟིན་པ། ཡུ་བཱཾ། ནི། བཱཾ་དང་། ཨཱ་བཱཾ་ནི་ནཽ་ཞེས་པར་འགྱུར་རོ། །བ་ཧུ་བ་ཙ་ན་སྱ་བ་སྣ་སཽ། མང་ཚིག་གི་བས་ནས་དག་གོ། །རྣམ་དབྱེ་དྲུག་པ་བཞི་པ་གཉིས་པ་རྣམས་ཀྱི་མང་ཚིག་གིས་བསྒྲུབས་ཟིན་པ། ཡུཥྨཱ་ཀཾ་དང་ཡུཥྨ་བྷྱཾ་དང་ཡུཥྨཱ་ན་རྣམས་པས་ཞེས་
པར་འགྱུར། ཨ་སྨཱ་ཀཾ་དང་། ཨསྨབྷྱཾ་དང་། ཨ་སྨཱན་རྣམས་ནས་ཞེས་པར་འགྱུར་རོ། །ཏེ་མ་ཡཱ་བེ་ཀ་བ་ཙ་ན་སྱ། གཅིག་ཚིག་གི་ཏེ་མེ་དག་གོ། །རྣམ་དབྱེ་དྲུག་པ་དང་བཞི་པའི་གཅིག་ཚིག་གིས་བསྒྲུབས་ཟིན་པ། ཏུ་བྷྱ་མ་དང་ཏ་པ་དག་ཏེ་ཞེས་པར་འགྱུར། མ་ཧྻཾ་དང་། མ་མ་དག་མེ་ཞེས་པར་
འགྱུར་རོ། ཏྭཱ་མཽ་དྭི་ཏཱི་ཡཱ་ཡཱཿ། གཉིས་པའི་ཏྭཱ་མཱ་དག་གོ། །རྣམ་དབྱེ་གཉིས་བའི་གཅིག་ཚིག་གིས་བསྒྲུབས་ཟིན་པའི། ཏྭཱཾ་ཞེས་པ་ནི་ཏྭཱ་དང་། མཱཾ་ཞེས་པ་ནི་མཱ་ཞེས་པར་འགྱུར་རོ། ༈ །དེ་དག་ཚིགས་བཅད་དང་སྦྱར་བའི་དཔེར་བརྗོད་ནི། ཤྲཱི་ཤ་སྟྭཱ་ཝ་ཏུ་མཱ་པཱི་ཧ་ད་ཎྭཱ་ཏྟེ་མེ་བི་ཤ་རྨསཿ། སྭཱ་མཱི་
ཏེ་མེ་བིས་ཧ་རིཿབཱ་ཏ་བཱ་མ་པི་ནཽ་པི་བྷུཿ། དེ་ཡང་བོད་སྐད་ལ། དཔལ་གྱི་དབང་ཕྱུག་ཁྱོད་བསྲུང་བ་དག་ལ་ཡང་། །ཁྱོད་ལ་སྦྱིན་པ་བདག་ལའང་བདེ་བ་སྩོལ། །ཁྱོད་ཀྱི་རྗེ་དེ་འཕྲོག་བྱེད་བདག་གི་ཡང་། །མངའ་བདག་ཁྱོད་དག་ལ་བསྲུང་པ་དག་ལ་ཡང་། །ཞེས་པ་སྟེ། ཚིག་རྐང་དང་པོའི་ཡི་གེ་
གསུམ་པ་ལ་ཏྭཱ་དང་དྲུག་པ་ལ་མཱ་ཞེས་པ་ནི་ཁྱོད་ལ་དང་བདག་ལ་ཞེས་གཉིས་བའི་གཅིག་ཚིག་དང་། ཚིག་རྐང་གཉིས་པའི་ཡི་གེ་གཉིས་པ་ལ་ཏེ་དང་གསུམ་པ་ལ་མེ་ནི་ཁྱོད་ཀྱི་ཆེད་དོན་ལ་བདག་གི་ཆེད་དོན་ལ་ཞེས་པའི་དོན་གྱི་ཁྱོད་ལ་དང་བདག་ལ་སྟེ་བཞི་པའི་གཅིག་ཚིག །ཚིག་རྐང་གསུམ་པའི་ཡི་
གེ་གསུམ་པ་ཏེ་དང་བཞི་བ་མེ་ནི་ཁྱོད་ཀྱི་དང་བདག་གི་ཞེས་དྲུག་པའི་གཅིག་ཚིག །ཚིག་རྐང་བཞི་བའི་ཡི་གེ་གསུམ་པ་བཱཾ་དང་ལྔ་པ་ནཽ་ནི་ཁྱོད་དག་ལ་དང་ངེད་དག་ལ་ཞེས་གཉིས་པའི་གཉིས་ཚིག་གོ། །དེ་བཞིན་དུ། སུ་ཁཾ་བཱཾ་ད་དཱ་ཏྭཱི་ཤཿ། དབང་ཕྱུག་ཁྱོད་དག་ལ་བདེ་བ་སྦྱིན། སུ་ཁཾ་ནཽ་ད་དཱ་ཏྭཱི་ཤཿ།
དབང་ཕྱུག་ངེད་དག་ལ་བདེ་བ་སྦྱིན། ཞེས་པ། བཱ་མ་དང་ནཽ་ནི་ཁྱོད་དག་ལ་དང་ངེད་དག་ལ་ཞེས་བཞི་བའི་གཉིས་ཚིག་གོ། །པ་ཏི་བཱཾ་ཧ་རིཿ། ཁྱེད་དག་གི་བདག་པོ་འཕྲོག་བྱེད། པ་ཏི་ནཽ་གུ་རུཿ། ངེད་དག་གི་བདག་པོ་བླ་མ། ཞེས་པའི་བཱཾ་དང་ནཽ་ནི་ཁྱེད་དག་གི་དང་ངེད་དག་གི་ཞེས་དྲུག་པའི་གཉིས་