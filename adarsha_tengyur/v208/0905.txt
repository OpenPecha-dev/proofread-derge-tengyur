ས་ལེགས་པར་ཉན་ཏེ་གཞུང་བོད་སྐད་དུ་བསྒྱུར། སློབ་དཔོན་ཆེན་པོ་རཱ་མ་ཙ་ནྡྲས་མཛད་པའི་འགྲེལ་བ་པྲ་ཀྲི་ཡ་སྟེ་རབ་ཏུ་བྱ་བ་ཞེས་པ་གཞིར་བཞག། །ཀུན་བཤད་སོགས་ཆོ་ག་རྟོགས་དཀའ་བ་རྣམས་སློབ་དཔོན་མཁས་པའི་གསུང་རྒྱུན་གྱིས་ཟུར་བརྒྱན་ཏེ་ཅུང་ཟད་རྒྱས་
པར་བྱས། རྟོགས་སླ་བ་རྣམས་ཉུང་ངུར་བྱས་ཏེ། མེ་མཁའ་རྒྱ་མཚོ་ལ་འདས་ལོ་དྲུག་ཅུ་སྐོར་བཅུ་དང་ཉ་ག་ཅུམ་ཅུ་རྩ་གཉིས་བསྲེ་བ་རྣ་འཕྱང་ཞེས་པས་ཕོ་ཁྱི་ལོ་རང་ལོ་ རྩ་བསྒྲུབ་ཀྱི་མཆན་བུ་ཞིབ་པ་ བཏབ་ཡོད། ཉེར་ལྔར་སླེབ་པ་ཆུ་སྟོང་ཟླ་བའི་ཡར་ཚེས་དགེ་བར་འགོ་བརྩམས། ཀུན་ལྡན་ཞེས་པ་ལྕགས་བྱི་ནག་པ་ཟླ་
བའི་དམར་ཕྱོགས་ཀྱི་རྒྱལ་བ་གསུམ་པ་བ་ཤེའི་འགྲུབ་སྦྱོར་གྱི་དུས་དགེ་བར་ཆོས་གྲྭ་ཆེན་པོ་དཔལ་ལྡན་འབྲས་སྤུངས་ཀྱི་རང་ཤག་རྒྱུད་སྟེང་སྦྱིལ་པོར་སྦྱང་བ་འདིས་ཀྱང་བསྟན་པ་དང་སེམས་ཅན་ཡོངས་ལ་ཕན་པར་གྱུར་ཅིག། །ཅེས་པ་འདི་ལ་བདག་ཉིད་བློ་གྲོས་ཀྱི་ན་ཚོད་ཤིན་ཏུ་གཞོན་པས་འགྱུར་མ་དག་
པ་དང་། དཔེར་བརྗོད་གོ་དོན་སོགས་ལ་འགལ་འཁྲུལ་སྣང་ན་བླ་མ་མཆོག་དང་མཁས་པའི་ཚོགས་ཀྱིས་བཟོད་པར་མཛོད་ལ་ཚུལ་བཞིན་འཆོས་པར་མཛོད་དུ་གསོལ། དགེ་འདིས་དཔལ་སྟུག་གསང་བ་ཀུན་འདུས་རིན་ཆེན་གསེར་གྱིས་གཞི་འཛིན། །མཐའ་ཡས་གདུལ་བྱ་སྐབས་གསུམ་ཡོངས་ཀྱི་གཉེན་
གཅིག་དཔལ་ལྡན་ངག་གི་དབང་། །བློ་གྲོས་བཟང་པོའི་ཉི་ཟླས་རང་འཁྱུད་རྒྱ་ཆེན་ཤེས་བྱའི་མཁའ་ལ་ཁྱབ། །མཚོ་ལྟར་ཟབ་འདས་མཁྱེན་པའི་དཔལ་མངའ་ཇི་སྲིད་བར་དུ་བརྟན་པ་དང་། །འགྲང་ཡས་སྐྱེ་དགུའི་ལེགས་བྱས་ཀྱིས་བསྐྲུན་ལུགས་ཟུང་ཁྲིམས་ཀྱི་གདུགས་དཀར་པོ། །ཕུལ་བྱུང་ཁྱོན་ཡངས་འདོད་དགུའི་
དཔལ་སྟེར་ཡིད་བཞིན་ནོར་བུའི་ཏོག་གིས་སྤྲས། །ནམ་ཡང་འགོག་མེད་མཁའ་ལ་རབ་བཏེག་ཕན་དང་བདེ་བའི་གྲིབ་བསིལ་གང་། །བསྟན་དང་འགྲོ་བའི་མི་མཐུན་གདུང་སེལ་མཆོག་ཏུ་ལྷག་པར་མཛེས་གྱུར་ཅིག། །ཚུལ་འདིར་ལོག་རྟོག་རྡུལ་གྱིས་ཉེར་བསྒྲིབས་ནས། །གཞུང་དོན་དགའ་མའི་བཞིན་རས་མི་གསལ་ན། །
མཁས་མཆོག་དམ་པའི་སྤྱན་སྔར་མི་འཆབ་པས། །དཔྱད་གསུམ་དག་པས་བྱི་དོར་མཛད་དུ་གསོལ། །གང་གི་རིག་ཚུལ་གངྒའི་ཡབ་གཅིག་ལས། །ཉེར་འོངས་ལེགས་ཚོགས་རབ་དངས་དལ་འགྲོ་ཡིས། །ཡིད་ཅན་རྨོངས་པའི་དྲི་མ་ཀུན་བཀྲུས་ནས། །ཀུན་མཁྱེན་རིན་ཆེན་རྒྱ་མཚོར་འཇུག་པར་ཤོག། །།