ད་པ། དྲཱྀ་རྣམ་པར་འཇོམས་པ། ངྒྲཱིཾ་ཉ་འཛིན་པ། པྲཙྪ་ཤེས་པར་འདོད་པ་རྣམས་ལས་ཀྱང་སན་ལ་ཨིཊ་འགྱུར་ཏེ། མདོ་འདིས་ཨིཊ་བྱིན་ཡོན་ཏན་བྱས། གཉིས་བརྗོད་རྀའི་ཨ་ཏ། སན་ལ་ཨི་ཏ་འོས་ཨི་ཏ་དུ་བསྒྱུར་བ་སོགས་ཀྱིས་བསྒྲུབས་པས། ཙི་ཀ་རི་ཥ་ཞེས་གྲུབ་བ་ལ་ལཊ་སོགས་སྦྱར་བས།
ལཊ ཙི་ཀ་རི་ཥ་ཏི། ལུང་ ཨ་ཙི་ཀ་རི་ཥཱི་ཏ། ལིཊ་ ཙི་ཀ་རི་ཥཱཾ་ཙ་ཀཱ་ར། སོགས་སོ། ༈ །དེ་བཞིན་དུ། གྲཱྀ་མེད་པ་ལའོ་ཞེས་པ་ལ་སན་སྦྱར། ཨིཊ་བྱིན་པས། ལཊ་ ཛི་ག་རི་ཥ་ཏི། ལུང་ ཨ་ཛི་ག་རི་ཥཱི་ཏ། ལིཊ་ ཛི་ག་རི་ཥཱཾ་ཙ་ཀཱ་ར། སོགས་སོ། ༈ །དྲཱྀ་རྣམ་པར་འཇོམས་པ་ལ་སན་སྦྱར་ཨིཊ་བྱིན། ཡོན་ཏན་
སོགས་ཀྱིས། དི་ད་རི་ཥ། ཞེས་པ་ལ་ལཊ་སོགས་ཏང་རྣམས་སྦྱར་བས། ལཊ་ དི་ད་རི་ཥ་ཏེ། ལུང་ ཨ་དི་ད་རི་ཥི་ཥཱུ། ལིཊ་ དི་ད་རི་ཥཱཾ་ཙ་ཀྲེ། སོགས་སོ། ༈ །དྷྲྀ་ཉ་འཛིན་པ་ལ་སན་སྦྱར་ཨིཊ་བྱིན། དི་དྷ་རི་ཥ་ཞེས་གྲུབ་པ་ལ་ལཊ་སོགས་ཏང་རྣམས་སྦྱར་བས། ལཊ་ དི་དྷ་རི་ཥ་ཏེ། ལུང་ ཨ་དི་དྷ་རི་ཥི་ཥྚ།
ལིཊ་ དི་ངྷ་རི་ཥཱཾ་ཙ་ཀྲེ། སོགས་སོ། །འགྲེལ་པར་དེ་རྣམས་རཱྀ་ཧ་མཐའ་ཡིན་ཀྱངཨཱིཊ་རིང་པོ་མི་འགྱུར་ཞེས་བྱུང་བས་ཨཱིཊ་མི་འཇུག་གོ། ༈ །པྲ་ཙྪ་ཤེས་པར་འདོད་པ་ལ་སན། རུ་ད་བི་དཾ་སོགས་ཀྱི་མདོས་སན་ཀི་ཏ་ཡིན་པས། ཀི་ཏ་ཕ་རོལ་ལ་གྲ་ཧི་ཛྱཱ་སོགས་ཀྱིས་སཾ་པྲ་སཱ་ར་ཎ་ར་བསྒྱུར། གཉིས་
བརྗོད་སན་ལ་ཨིཏ། མདོ་འདིས་ཨིཊ་བྱིན། པི་པྲྀ་ཙྪ་ཥ། ཞེས་གྲུབ་པ་ལ་ལཊ་སོགས་སྦྱར་བས། ལཊ་ པི་པྲྀ་ཙྪི་ཥ་ཏི། ལུང་ ཨ་བི་པྲྀ་ཙྪི་ཥཱི་ཏ། ལིཊ་ པི་པྲྀ་ཙྪ་ཥཱཾ་ཙ་ཀཱ་ར། སོགས་སོ། ༈ །དྷཱུ་ཉ་གཡོ་བ་ལའོ་ཞེས་པ་ལ་སན་སྦྱར། ཨིཊ་མི་འཇུག་གཉིས་བརྗོད་པས། དུ་དྷཱུ་ཥ། ཞེས་པ་ལ་ལཊ་
སོགས་སྦྱར་བས། ལཊ་ དུ་དྷཱུ་ཥ་ཏི། ལུང་ ཨ་དུ་དྷཱུ་ཥཱི་ཏ། ལིཊ་ དུ་དྷཱུ་ཥཱཾ་ཙ་ཀཱ་ར། སོགས་སོ། ༈ །དི་བུ་རྩེ་བ་ལའོ་ཞེས་པ་ལ་སན་སྦྱར། བལ་དང་པོའི་ཨིཊ་པུ་ཀ་མཐའ་སོགས་ཀྱིས་ཡོན་ཏན་བྱས། དི་དེ་བི་ཥ་ཞེས་གྲུབ་པ་ལ་ལཊ་སོགས་སྦྱར་བས། ལཊ་ དི་དེ་བི་ཥ་ཏི། ལུང་ ཨ་དི་དེ་བི་ཥཱི་ཏ།
ལིཊ་ དི་དེ་བི་ཥཱཾ་ཙ་ཀཱ་ར། སོགས་སོ། ༈ །ཥི་བུ་ཐགས་ཀྱི་རྒྱུ་ལའོ་ཞེས་པ་ལ་སན་སྦྱར། ཨིཊ་བྱིན་གཉིས་བརྗོད། ས་ཥ་ར་མི་འགྱུར་ཡོན་ཏན་བྱས། སི་སེ་བི་ཥ། ཞེས་པ་ལ་ལཊ་སོགས་སྦྱར་བས། ལཊ་ སི་སེ་བི་ཥ་ཏི། ལུང་ ཨ་སི་སེ་བི་ཥཱི་ཏ། ལིཊ་ ་སི་སེ་བི་ཥཱཾ་ཙ་ཀཱ་ར། སོགས་སོ། ༈ །རི་ཏཱུ་འཕེལ་

བ་ལའོ་ཞེས་པ་ལ་