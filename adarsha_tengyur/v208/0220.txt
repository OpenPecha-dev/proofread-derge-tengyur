དོན་ཆོག་དཔེར་བརྗོད་སོགས་ཟིན་བྲིས་སུ་བཀོད་པ་ལེགས་བཤད་ནོར་བུ་འདྲེན་པའི་ཤིང་རྟ་ཞེས་བྱ་བ་ལས། བྱེད་པ་ཅན་ཏེ་རྣམ་དབྱེ་རྣམས་ཀྱི་འཇུག་ཚུལ་ཞིབ་མ་མོར་སྟོན་པ་ལས་སྤྱིར་བཏང་དམིགས་བསལ་དང་བཅས་པ་རགས་པ་རྣམས་རེ་ཞིག་རྫོགས་སོ།། །།ད་ནི་
ཚིག་སྡུད་ཀྱི་རྣམ་གཞག་འཆད་པར་བྱ་སྟེ། ས་མརྠཿཔ་ད་བིངྷིཿ། དོན་སྡུད་པ་ཚིག་གི་ཆོ་གའོ། །ཚིག་གཉིས་སམ་མང་པོ་དོན་གཅིག་ཏུ་སྡུད་པའི་ཆོ་ག་སྟོན་པར་བྱེད་པ་ནི་ཚིག་སྡུད་ཀྱི་ཆོ་གའོ། ས་མཱས་ཤྩཏུརྔྷཱ། ཚིག་སྡུད་བཞོའོ། ག་ལཱ་པ། ཙནྷ་པ། དབྱངས་ཅན་མ་
སོགས་སུ་བསྡུ་བའི་གྲངས་དྲུག་ཏུ་བཞེད་ཀྱང་གཞུང་འདིར་ཕྱོགས་གཉིས་པ་དང་ལས་འཛིན་པའི་བསྡུ་བ་གཉིས་དེའི་སྐྱེས་བུའི་ནང་དུ་བསྡུས་ཏེ་སྤྱིར་བཏང་བསྡུ་བའི་གྲངས་བཞི་ཡོད་པར་བཞེད་ལ། བཞི་པོ་ཅི་ཞེ་ན། མི་ཟད་པའི་བསྡུ་པ། དེའི་སྐྱེས་བུའི་པ་སྡུ་པ། འབྲུ་མང་པོའི་
བསྡུ་བ། ཟླས་དབྱེའི་བསྡུ་བ་དང་བཞིའོ། དེ་ཡང་བསྡུ་བ་བྱས་པའི་ཚིག་གཉིས་ལས། ཚིག་སྡམ་བརྗོད་བྱའི་གཙོ་བོར་གྱུར་པ་མི་ཟད་པའི་བསྡུ་བ། ཚིག་ཕྱི་མ་གཙོ་བོར་གྱུར་པ་དེའི་སྐྱེས་བུའི་བསྡུ་བ། དངོས་སུ་བརྗོད་པ་གཉིས་པོ་དེ་དང་འགྲེལ་པའི་དོན་གཞན་གཙོ་བོར་བརྗོད་
པ་འབྲུ་མང་པོའི་བསྡུ་བ། ཚིག་གཉིས་ཀ་བཙོ་བོར་གྱུར་པ་ཟླས་དབྱེའི་བསྡུ་བ་རྣམས་སོ། ཨ་བྱ་ཡཾ་པི་བྷཀྟི་ས་མཱི་པ་ས་མྲྀངྔྷིཔྲྀངྔྷྱརྠཱ་པྷཱ་བཱཏྱ་ཡཱ་ཌྷ་སཾ་པྲཏི། ཤབྡཔྲཱདུ་རྦྷཱ་བ་བཤྩཱ་ངྱ་ཐཱ་ནུ་བཱུ་རྒྱ་ཡོོ་ག་པ་ངྱ་སཱ་དྲྀ་ཤྱསཾ་པཏྷི་སཱཀ་ལྷཱཾ་ཏ་བཙན་ནེ་ཥུ། མི་ཟད་པ་རྣམ་དབྱེ་དང་ཉ་བ་དང་། འགྲུབ་པ་
དང་། འཕེལ་བ་དང་། དངོས་མེད་ཀྱི་དོན་དང་། འདས་པ་དང་། དུས་མ་ཡིན་པ་དང་། སྒྲ་རབ་ཏུ་གསལ་བ་དང་། རྗེས་སུ་ཇི་ལྟ་བ་དང་། སྔ་མའི་ཕྱི་མ་དང་། ཅིག་ཅར་དང་། མཉམ་པ་དང་། ཕུན་སུམ་ཚོགས་པ་དང་། མཐའ་དག་དང་། མཐའི་ཚིག་རྣམས་ལའོ། མི་ཟད་པ་
སོགས་དོན་དེ་རྣམས་སུ་པ་དང་སུ་པ་དོན་གཅིག་པའི་ཚིག་སྡུད་ཅན་དུ་འགྱུར་ཏེ་དེ་རྣམས་ཀྱང་མི་ཟད་པའི་བསྡུ་བའི་མིང་ཅན་དུ་འགྱུར་རོ། འགྲེལ་པར། ཚིག་མང་པོ་ཚིག་གཅིག་ཏུ་སྦྱོར་བ་དང་། ཨཙ་དུ་མ་ཨཙ་གཅིག་ཏུ་སྦྱོར་བ་དང་། རྣམ་དབྱེའི་མཐའ་ཅན་མང་པོ་རྣམ་དབྱེ་གཅིག་ཏུ་