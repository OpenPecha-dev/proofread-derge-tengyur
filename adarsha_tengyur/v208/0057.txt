བསྟན་པའི། །འཕགས་ཡུལ་མཁས་མཆོག་གཉིས་སྐྱེས་ཡོངས་ཀྱི་གཙུག་གི་རྒྱན་གྱུར་ཁྱོད་གཅིག་བསྔགས། །བགྲོད་བྱ་འཆི་མེད་ལམ་དུ་རྒྱུ་མིན་ཉིན་དང་མཚན་མོར་གསལ་འགྲིབ་བྲལ། །འདེགས་
བྱེད་བསིར་བུས་མ་བསྐུལ་བར་ཡང་འཇིག་རྟེན་མུན་པ་སེལ་བྱའི་ཕྱིར། །ལྔ་རིག་སྣང་བ་འབུམ་གྱིས་བསིལ་ལྡན་འགེངས་མཛད་འཕགས་ཡུལ་པཎྜི་ཏ། །སྟོབས་བཟང་མཆེད་ཀྱི་བཀའ་དྲིན་བསམས་ན་ལག་པད་སྙིང་གར་
ཅིས་མི་འཛུམ། །གང་དེའི་ཞལ་སྒོ་ལས་བརྒྱུད་རིན་ཆེན་དབྱིག །ཚུལ་མིན་རྡུལ་གྱི་དྲི་མས་མ་གོས་པ། །བརྡ་སྤྲོད་རྒྱན་འཕྲེང་ཀུན་གྱི་ཕྱི་མོ་མཆོག །བློ་གསལ་དོན་གཉེར་སྒེག་མོའི་ཟུར་ཕུད་དུ། །མཛེས་བྱེད་ལེགས་བཤད་
ནོར་བུའི་དོ་ཤལ་གང་། །འདྲེན་པའི་ཤིང་རྟ་མཆོག་འདིར་ཞུགས་ཙམ་གྱིས། །བགྲོད་དཀའ་གཞུང་ལུགས་ཪིན་ཆེན་གླིང་ཡངས་པོར། །ཐོགས་མེད་འཇུག་པའི་ལུགས་བཟང་འདི་ན་སྤྲོ། །དེ་ཡང་འདིར་མགོན་པོ་བྱམས་བས། །
རིག་པའི་གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། །དེ་བས་གཞན་དག་ཚར་བཅད་རྗེས་སུ་གཟུང་ཕྱིར་དང་། །རང་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱེད། །ཅེས་ཤེས་