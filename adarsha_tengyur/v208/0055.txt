ཧ་སྟ་ཀ་ར་དག་ལ་བརྟི་གྲ་ཧ་དག་ལས་སོ། །སྲ་ལ་བུ་ཥ་ལས་སོ། །ཉེ་བར་བརྡལ་བ་ལས་ལའོ། །གསུམ་པ་ལ་ཨུ་པ་དཾ་ཤ་ལས་སོ། །བྱུངས་ཁུངས་ལ་ཡོངས་སུ་གྱུར་པ་ལའོ། །གཉིས་པ་ལའང་ངོ་། །གང་མི་ཟད་པ་ལ་མངོན་པར་དགའ་བ་བརྗོད་པ་ཀྲྀ་ཉ་ལས་ཀྟཱ་དང་ཎ་མུ་ལ་དག་གོ་ཞེས་པ་པཱ་ཎི་ནི་བྱཱ་ཀ་ར་ཎའི་
མདོ་ལས་ཀྲྀ་ཏ་ལ་སོགས་པ་རྣམས་རྫོགས་སོ།། །།དེ་ལྟར་འཕགས་པ་འཇིག་རྟེན་དབང་ཕྱུག་གི་སློབ་དཔོན་ཆེན་པོ་པཱ་ཎི་ནལ་དངོས་སུ་སྩལ་བ། བརྡ་སྤྲོད་ཀུན་གྱི་ཕྱི་མོ་པཱ་ཎི་ནི་བྱཱ་ཀ་ར་ཎའི་མདོ་འདི་ནི་རང་ཅག་བསིལ་ལྡན་པ་རྣམས་ཀྱི་མཚུངས་བ་མེད་པའི་སྐྱབས་དང་། །མགོན་དང་། དཔུང་གཉེན་དམ་པ་འཕགས་པ་ཕྱག་ན་
བདྨ་སུམ་ལྡན་རྡོ་རྗེ་འཛིན་པའི་སྐུར་བཞེངས་པ་རྒྱལ་བའི་དབང་པོ་ཐམས་ཅད་མཁྱེན་པ་ཆེན་པོས་མཐུན་པའི་ཡོ་བྱད་ཐམས་ཅད་འབད་མེད་དུ་སྩལ་ཏེ། འདི་ལྟར་སྒྱུར་ཅིག་ཅེས་བཀའི་གནང་པ་ཐོབ་བར་བརྟེན་འཕགས་ཡུལ་ནུབ་ཕྱོགས་ཀུ་རུ་ཀྵེ་ཏྲ་ར་བྲམ་ཟེའི་རིགས་ལས་འཁྲུངས་པ་མ་ཧཱ་བ་ཎྜི་ཏ་བ་ལ་བྷ་དྲ་དང་། །
སྐྱབས་མཆོག་རྒྱལ་དབང་ཆེན་པོའི་མཉམ་པ་མེད་པའི་བཀའ་དྲིན་ལས། །བརྡ་སྤྱོད་པའི་རིང་ལུགས་ལ་ཅུང་ཟད་ཙམ་སྦྱངས་པ་བོད་ཀྱི་ལོ་ཙྭ་བ་འདར་པ་ངག་དབང་ཕུན་ཚོགས་ལྷུན་གྲུབ་ཀྱིས། བོད་ཡུལ་དབུས་ཀྱི་ལྟེ་བ་ཆོས་གྲྭ་ཆེན་པོ་དཔལ་ལྡན་འབྲས་སྤུངས་སུ་སློབ་དཔོན་ཆེན་པོ་རཱ་མ་ཙ་ནྡྲ་ས་མཛད་པའི་འགྲེལ་བར་
བརྟེན་ནས་བསྒྱུར་བའོ།། །།གང་འདི་སྐྱོབ་པ་ཀུན་འདུས་འགྲོ་བའི་མགོན། །པད་དཀར་འཛིན་པའི་ཐུགས་རྗེའི་ཤིང་རྟ་ཡིས། །ཉེར་བསྐྱོད་འཇིག་རྟེན་མུན་སེལ་གཙུག་ལག་མཆོག །རིག་ཚུལ་སྣང་བྱེད་གཞན་གྱིས་མཚོན་མིན་པ། །འཕགས་ཡུལ་པ་ཎ་ཆེན་གསུང་ངག་ཡིད་བཞིན་དབང་། །བརྡ་སྤྲོད་ཀུན་གྱི་ཕྱི་མོ་
པཱ་ཎི་ནི། །དགའ་བྱེད་ཟླ་བའི་འགྲེལ་པ་ལ་བརྟེན་ནས། །སེ་དཀར་རིགས་སྐྱེས་སྐད་གཉིས་སྨྲ་བ་ཡིས། །གཞུང་ལུགས་པད་ཚལ་བཞད་པའི་གཉེན་དུ་བསྒྱུར། །མ་རྟོགས་ལོག་རྟོག་ཆུ་འཛིན་དྲི་མ་ཡིས། །ལེགས་བཤད་ནམ་མཁའི་ནོར་འདིར་གོས་སྲི་དན། །མཁས་མཆོག་དམ་པ་རྣམས་ཀྱིས་བཟོད་མཛོད་ལ། །
མཁྱེན་དཔྱོད་རླུང་ཤུགས་དྲག་པོས་བསལ་དུ་གསོལ། །གང་འདི་བཅུ་གཉིས་ཁྱིམ་གྱི་དོར་བྱ། །ལེགས་ལམ་ཉི་ཟླའི་ཟློས་གར་ཆད་མིན་པར། །བརྡ་སྤྲོད་ཨུ་དུམ་ཝཱ་རའི་ལྗོན་པ་འདི། །བློ་གསལ་བུང་བའི་དཔལ་དུ་འགྱུར་བར་ཤོག།། །།