རིག་ལ་སོགས་པ་ཆེས་བསྐལ་ཞིང་ཡོངས་སུ་གྱུར་པས་ཡིད་ལས་སྐྱེས་པའི་སྡུག་བསྔལ་སྐྱེ་བ་ཡིན་ནོ། །དེའི་ཕྱིར་ཡིད་མི་བདེ་བ་ནི་དེ་དག་དང་མཚུངས་པར་ལྡན་པ་མཐོང་ངོ་ཞེ་ན། དེ་ནི་དེ་ལྟ་མ་ཡིན་ཏེ། སེམས་གཞན་དང་ལྷན་ཅིག་པའི་ཚོར་བ་
སྐྱེ་བའི་ཕྱིར་བདག་སྡུག་བསྔལ་བར་གྱུར་ཏོ་སྙམ་པའོ། །སྡུག་བསྔལ་དེ་ཉིད་ནི་གཞན་སྡུག་བསྔལ་བའི་ཡུལ་ལས་ཏེ་བདག་ལས་མ་ཡིན་ནོ། །དེའི་བདག་ཉིད་མཐོང་བས་ནི་དེ་ལྟར་དགའ་བར་འགྱུར་རོ། །དེ་ཆད་པར་མཐོང་བའི་རྒྱུ་ལས་སྐྲག་པ་སྐྱེ་སྟེ། དེའི་ཡོན་ཏན་
མཐོང་བའི་ཕྱིར་རོ། །རྟག་པར་ལྟ་བས་ནི་ཆད་པ་ལ་འཇིག་པ་སྐྱེའོ། །དཀའ་ཐུབ་ཀྱིས་གདུང་བའི་ཕྱོགས་རྣམས་ཀྱིས་ཀྱང་སྡུག་བསྔལ་ཉམས་སུ་མྱོང་བར་འགྱུར་རོ་སྙམ་ནས་སེམས་གཞན་འདིས་གཟིར་བས་མཆོག་དང་དག་པར་ལྟ་བ་ཡིད་བདེ་བ་དང་ལྷན་ཅིག་སྐྱེའོ། །
ཡོན་ཏན་གྱི་སྒོ་ནས་དེ་གཟུང་བའི་ཕྱིར། པ་རི་བྷ་བ་བུདྷི་ཙིཏྟཱ་མེ་པ་ཀ་ཧི་པ་རི་བྷ་བོ་ནྱཱཏྐ་དཱ་མཱ་སྱ་ཏེ། །དེའི་ཕྱིར་ལས་གཞན་པ་ཡིད་བདེ་བ་དང་ཞེས་བྱ་བ་འདི་ལེགས་པར་བཤད་པའོ། །འདོད་ལས་སྐྱེས་ཞེས་བྱ་བ་འདི་གང་ལས་ཤེ་ན། སྡུག་བསྔལ་གྱི་ཚོར་བ་དང་དེ་དང་མཚུངས་
པར་ལྡན་པ་དག་དང་བྲལ་བའི་ཕྱིར་རོ། [།ཡོངས་སུ་མ་བསྒོས་པའི་བློ་སེམས་ཉིད་གང་ཡོངས་སུ་བསྒོས་གཞན།] རེ་ཞིག་དེ་ལྟར་ཕྲ་རྒྱས་འདི་དག་དགའ་བ་དང་སྐྱོ་བའི་རྣམ་པའི་དབྱེ་བས་བདེ་བའམ་སྡུག་བསྔལ་དག་དང་མཚུངས་པར་ལྡན་པ་སོ་སོར་ངེས་པར་བཤད་ནས་སྤྱིར་སྨྲས་པ་ཞེས་བྱ་
བ་རྒྱས་པར་འབྱུང་སྟེ། བཏང་སྙོམས་ཀྱི་དབང་པོ་ནི་མ་རིག་པས་རྒྱས་པར་འགྱུར་བའི་ཕྱིར་དང་། མ་རིག་པ་ཡང་ཉོན་མོངས་པ་ཐམས་ཅད་དང་མཚུངས་པར་ལྡན་པའི་ཕྱིར་རོ། །དངོས་པོ་སོ་སོ་བའི་རྒྱུན་ཆད་པའི་དུས་སུ་ཡང་ཉོན་མོངས་པ་ཐམས་ཅད་ཡུལ་ལ་ལྷོད་
པར་འཛིན་པར། ཨུཏྶ་ཀྱཱཿཨཽ་དཱ་ཤཱི་ནྱཱ་མཱརྒཱ་སྱ་ནི་རུ་དྷྱི་ཏེ། [ནུས་པ་བཙོན་འགྲུས་དང་ལྡན་པའི་ལམ་གྱིས་འགོག་གོ།] །དེ་དུས་དང་རྗེས་སུ་མཐུན་པའི་ཕྱིར་བཏང་སྙོམས་དང་ཉོན་མོངས་པ་ཐམས་ཅད་རྗེས་སུ་མཐུན་པར་རུང་ངོ་། །བཏང་སྙོམས་ལ་དགའ་བ་དང་སྐྱོ་བའི་རྣམ་པ་ཡོད་པ་མ་ཡིན་