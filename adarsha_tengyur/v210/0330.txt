པར་བརྗོད་པར་བྱ་དགོས་སོ། །འདིའི་རང་བཞིན་དང་ཁྱད་པར་དང་རྣམ་པ་མཚུངས་པ་ཅི་ཞེ་ན། སྲེད་པ་དང་བྱམས་པ་དག་སྦྱོར་བ་འདྲ་སྟེ། དཔེར་ན་ཉོན་མོངས་པ་ཅན་གྱི་སེམས་ཀྱིས་གཞན་ལ་ཕན་འདོགས་པའི་སྦྱོར་བ་ནི་སྲེད་པས་ཀུན་ནས་བསླང་བ་ཞེས་བྱའོ། །ཉོན་
མོངས་པ་ཅན་མ་ཡིན་པའི་སེམས་ཀྱིས་ནི་བྱམས་པས་ཀུན་ནས་བསླང་བ་ཞེས་བྱའོ། །རང་བཞིན་དང་ཁྱད་པར་དང་རྣམ་པ་མཚུངས་པ་ཉིད་ཀྱིས་ལོག་པའི་ཐབས་ཀྱིས་འདུ་བྱེད་རྣམས་མི་འཇུག་པར་ལྟ་བ་དང་མེད་པར་ལྟ་བ་འདི་ནི་ཁྱད་པར་རོ་ཞེས་སོ། །དངོས་པོ་འཚོག
ཆས་དང་བཅས་པ་དག་ལ་མངོན་པར་ཞེན་པ་གང་ཡིན་པའོ། །ཅི་རིགས་པར་སྦྱར་བར་བྱའོ་ཞེས་བྱ་བ་ནི་ཁོང་ཁྲོ་བ་དང་། ཕྲག་དོག་དང་། སེར་སྣའི་ཀུན་ཏུ་སྦྱོར་བ་དག་ནི་འདོད་པ་ན་སྤྱོད་པའོ། །རྗེས་སུ་ཆགས་པ་དང་། ང་རྒྱལ་དང་། མ་རིག་པ་དང་། ལྟ་བ་དང་། མཆོག་
ཏུ་འཛིན་པ་དང་། ཐེ་ཚོམ་གྱིས་ཀུན་ཏུ་སྦྱོར་བ་དག་ནི་ཁམས་གསུམ་པའོ། །རྒྱུ་ཅི་ཞེ་ན། གང་གི་ཕྱིར་ལྟ་བའི་ཕྲ་རྒྱས་དང་ལྟ་བའི་ཀུན་ཏུ་སྦྱོར་བ་དང་མཆོག་ཏུ་འཛིན་པའི་ལྟ་བ་ཡང་ཞེས་སོ་སྨྲས་པ་ཡོད་དེ་ཞེས་བྱ་བ་རྒྱས་པར་འབྱུང་བ་ནི་དྲི་བའི་ལན་འདེབས་པའོ། །ཀུན་འབྱུང་
ཤེས་པ་སྐྱེས་ལ་ཞེས་བྱ་བ་འདིས་ནི་ལྟ་བའི་ཀུན་ཏུ་སྦྱོར་བ་ཀུན་ཏུ་འགྲོ་བ་སྤངས་པར་སྟོན་ཏོ། །འགོག་པ་ཤེས་པ་མ་སྐྱེས་པའི་ཚེ་ཞེས་བྱ་བ་འདིས་ནི་མཆོག་ཏུ་འཛིན་པའི་ཀུན་ཏུ་སྦྱོར་བ་དང་རྗེས་སུ་ཆགས་པའི་ཀུན་ཏུ་སྦྱོར་བ་འགོག་པ་དང་ལམ་མཐོང་བས་སྤང་བར་བྱ་བ་མ་
སྤངས་པར་བསྟན་ཏོ། །འགོག་པ་དང་ལམ་མཐོང་བས་སྤང་བར་བྱ་བ་རྒྱས་པར་འབྱུང་སྟེ། དེ་དག་དང་ནི་རྗེས་སུ་ཆགས་པའི་ཀུན་ཏུ་སྦྱོར་བ་རང་གི་རིས་པ་དེ་ལས་དམིགས་པས་ལྡན་གྱི། དེ་དང་མཚུངས་པར་ལྡན་པ་ནི་མ་ཡིན་ཏེ། མཚུངས་པར་ལྡན་པ་མེད་པའི་ཕྱིར་རོ། །
ཀུན་ཏུ་འགྲོ་བ་ནི་སྤངས་པའི་ཕྱིར་ལ་ཞེས་བྱ་བ་ནི་སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བའི་ལྟ་བའི་ཀུན་ཏུ་སྦྱོར་བ་ཁོ་ན་ཀུན་ཏུ་འགྲོ་བ་ཡིན་ལ་དེ་ནི་སྤངས་པ་ཡིན་ནོ། །འོ་ན་དེའི་ལྟ་བའི་ཀུན་ཏུ་སྦྱོར་བ་ཀུན་ཏུ་འགྲོ་བ་མ་ཡིན་པ་མ་སྤངས་ཏེ་ངེས་པར་འགྱུར་རོ་ཞེ་ན། དེའི་ཕྱིར་