པར་མ་གྱུར་པ་ལ་དམིགས་པས། དེའི་དོན་དུ་འཇིག་པའི་སྒྲའོ། །འོ་ན་འཇིག་པའི་ཡུལ་ཉིད་ལ་བདག་ཡོད་པར་གྲུབ་པོ་ཞེ་ན། དེའི་ཕྱིར་ཚོགས་ཀྱི་སྒྲ་སྟེ། བདག་ཏུ་སྨྲ་བ་རྣམས་ཀྱིས་ལུས་ཐམས་ཅད་དམ་ལུས་སོ་སོ་ལ་བདག་གཅིག་ཉིད་དུ་བརྗོད་པའོ། །འདི་ཚོགས་མ་
ཡིན་ཞེས་བྱ་བ་ལུས་སུ་མ་གྱུར་པ་རྣམ་པར་ཤེས་པ་ལ་དམིགས་པ་ཉིད་ནི་འཇིག་པ་ལ་དམིགས་པ་ཉིད་དེ་བདག་ཡོད་པ་ཉིད་དུ་ཞེས་སོ། །གཞན་རྣམས་སུ་ཡང་འཇིག་ཚོགས་ལ་དམིགས་པ་སྟེ། རང་ལ་བདག་གིར་ལྟ་བ་ཁོ་ན་འཇིག་ཚོགས་ལ་ལྟ་བ་ཞེས་བྱའི་གཞན་
ནི་མ་ཡིན་ནོ་ཞེས་བྱའོ། །འདིར་ཡང་འཇིག་པ་སྨོས་པ་ལས་ཐ་དད་པའི་ཚོགས་ཡོད་པ་ཉིད་དུ་རྟོག་པར་བྱེད་པ་འགའ་ཡང་མེད་དོ། །དེའི་ཕྱིར་ཚོགས་པ་ལ་ལྟ་བ་ཞེས་བརྗོད་པར་བྱ་བ་མ་ཡིན་གྱི་འཇིག་ཚོགས་ལ་ལྟ་བ་ཞེས་བྱའོ། །གནས་བརྟན་རྣམས་ཀྱི་སྐྱོན་འདི་ཐལ་
བར་འགྱུར་རོ་ཞེ་ན། གང་གི་ཕྱིར་ཐམས་ཅད་ལོག་པར་ཞུགས་པས་ལོག་པར་བཅུག་པ་ཕྱིན་ཅི་ལོག་གི་འཇུག་པ་སྟེ་ཡང་དག་པའི་ལྟ་བ་བསལ་བའི་ཕྱིར་རོ། །ཐམས་ཅད་ནི་འཇིག་ཚོགས་ལ་ལྟ་བ་ལ་སོགས་པའོ། །ཡང་ཇི་ལྟར་གཅིག་ཁོ་ན་ཡིན་ཞེ་ན། ཕྱིན་ཅི་ལོག་གི་འཇུག་
པ་ཕུལ་དུ་བྱུང་བ་དང་ལྡན་པ་དེའི་ཕྱིར་བཤད་དོ། །འདི་ནི་སྐུར་པ་འདེབས་པར་བྱེད་པ་ཡིན་ལ་ཞེས་བྱ་བ་ནི། སྡུག་བསྔལ་ལ་སོགས་པའི་བདེན་པ་ཡོད་པ་ལས་མེད་དོ་ཞེས་ལྟ་བའི་ཕྱིར་རོ། །གཞན་ནི་སྒྲོ་འདོགས་པར་བྱེད་པ་ཡིན་ནོ་ཞེས་བྱ་བ་ནི་འཇིག་ཚོགས་ལ་ལྟ་བ་ལ་
སོགས་པས་བདག་ལ་སོགས་པར་སྒྲོ་འདོགས་པའི་ཕྱིར་རོ། །གང་མི་རྟག་པ་དེ་སྡུག་བསྔལ་ལོ་ཞེས་གསུངས་པའི་ཕྱིར་རྟག་པར་ལྟ་བ་ཡང་ཐ་དད་དུ་བརྗོད་པར་བྱའམ་ཞེ་ན། བརྗོད་པར་མི་བྱ་སྟེ་རྟག་པར་ལྟ་བ་དེ་བདག་གི་དབང་དུ་བྱས་ནས་འཇུག་པའི་ཕྱིར་རོ། །
འདི་རྟག་པར་ལྟ་བ་མ་ཡིན་ནོ་ཞེས་བྱ་བ་རྒོལ་བའི་ཚིག་གོ །འདི་ལ་འགའ་ཞིག་གིས་ལན་སྨྲས་པ། བདག་ཁོ་ནའི་དབང་དུ་བྱས་ནས་མཐར་འཛིན་པར་ལྟ་བ་སྟེ། འདིས་མཐར་བྱས་པ་མ་ཡིན་ཡང་འཇིག་ཚོགས་ལ་ལྟ་བའི་སྟོབས་ཀྱིས་བསྐྱེད་དེ་ཞུགས་པའི་ཕྱིར་དེ་