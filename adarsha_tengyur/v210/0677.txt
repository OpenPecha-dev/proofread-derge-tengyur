འཕྲུལ་གྱི་ཆོ་འཕྲུལ་ཡིན་ནོ། །སེམས་ཀྱི་རྣམ་གྲངས་ཤེས་པ་ནི་ཀུན་རྫོབ་བརྗོད་པའི་ཆོ་འཕྲུལ་ཡིན་ནོ། །ཟག་པ་ཟད་པའི་མངོན་པར་ཤེས་པ་ནི་རྗེས་སུ་བསྟན་པའི་ཆོ་འཕྲུལ་ཡིན་ནོ། །པྲ་དང་ཨ་ཏིའི་སྒྲ་དག་པོའོ་ལས་དང་ཤིན་ཏུའི་དོན་ཡིན་པའི་ཕྱིར་རོ། །པྲའི་
སྒྲ་ནི་དང་པོའི་ལས་ཀྱི་དོན་ཏེ་འདི་དང་འདིས་ལས་དང་པོར་རྩོམ་ཞེས་བྱ་བ་ལྟ་བུའོ། །ཨ་ཏིའི་སྒྲ་ནི་ཤིན་ཏུའི་དོན་ཏོ། །ཤིན་ཏུ་རྟོགས་པ་ཞེས་བྱ་བ་ལྟ་བུའོ། །དང་པོ་ནས་ཤིན་ཏུ་ཞེས་བྱ་སྟེ། པྲའི་སྒྲའི་དོན་ནི་དང་པོ་ནས་ནི་ཞེས་བྱའོ། །ཨ་ཏིའི་སྒྲའི་དོན་ནི་ཤིན་ཏུའི་དོན་ཏོ། །ཞེ་འགྲས་
པ་དང་བར་མར་གནས་པ་རྣམས་ཀྱིས་ཡིད་འཕྲོག་པར་བྱེད་པས་ཞེས་འབྱུང་སྟེ་ངེས་པའི་ཚིག་གི་ཚུལ་གྱིས་ཆོ་འཕྲུལ་ཞེས་སྦྱར་རོ། །མི་འཕྲུལ་ཕྱིར་དང་ཞེས་བྱ་བ་རྫུ་འཕྲུལ་དང་ཀུན་བརྗོད་པ་དག་ནི་འདི་ལས་ཕྱི་རོལ་པ་རྣམས་ལ་ཡང་སྲིད་ཀྱི། ཟག་པ་ཟད་པ་ཞེས་པ་ནི་མ་ཡིན་ཏེ་
མི་འཁྲུལ་བ་དང་ཐུན་མོང་མ་ཡིན་པའི་ཕྱིར་རོ། །རྫུ་འཕྲུལ་སྨན་དང་གསང་སྔགས་དག་གིས་ཀྱང་འགྲུབ་སྟེ། གཱ་ན་ཧཱ་རཱི་ཞེས་བྱ་བའི་རིག་སྔགས་གང་གིས་ནམ་མཁའ་ལ་འགྲོ་བ་ཡོད་ཅིང་། སྨན་གྱི་ཁྱད་པར་ལག་པ་དང་རྐང་པ་ལ་བསྐུས་པ་གང་གིས་ནམ་མཁའ་ལ་འགྲོ་བར་
ཡོད་པར་གྲག་གོ། །གཞན་གྱི་སེམས་ཀུན་བརྗོད་པ་ཡང་མཚན་མ་དང་གསང་སྔགས་ལ་སོགས་པ་དག་གིས་བྱེད་དོ། །ཡང་དག་པ་ཇི་ལྟ་བ་བཞིན་རྗེས་སུ་སྟོན་པ་ནི་རྣམ་པ་གཞན་དུ་བྱ་བར་མི་ནུས་པས་མི་འཁྲུལ་བ་ཉིད་ཡིན་ཏེ། ཡང་དག་པ་ཇི་ལྟ་བ་བཞིན་རྗེས་སུ་སྟོན་པ་
དང་ཡང་དག་པ་ཇི་ལྟ་བ་བཞིན་འདོམས་པ་ནི་རྫུ་འཕྲུལ་གྱི་ཏིང་ངེ་འཛིན་ཏེ་དེའི་འབྲས་བུ་ནི་ཆོ་འཕྲུལ་ལོ། །མདོ་ལས་རགས་པ་དང་ཕྲ་བ་ལ་འཇུག་པའི་ཕྱིར་རྫུ་འཕྲུལ་ཞེས་བཤད་དོ། །ཏིང་ངེ་འཛིན་དང་དེས་ཆོས་ཉེ་བའི་རྒྱུར་གྱུར་པ་འདོམས་པའི་ཕྱིར་རོ། །དེ་ཉིད་ཀྱི་ཕྱིར་ངེས་པའི་
ཚིག་ལས་འདིས་འབྱོར་པར་བྱེད་པས་རྫུ་འཕྲུལ་ལོ། །འབྱོར་བར་བྱེད་པ་ནི་སྒྲུབ་པར་བྱེད་ཅེས་བྱ་བའི་ཐ་ཚིག་གོ། །ཡིད་བཞིན་དུ་མགྱོགས་པས་ན་ཞེས་བྱ་བ་ནི་ཡིད་ཀྱིས་འགྲོ་བ་དམིགས་པ་འཛིན་པ་སྟེ། དུས་དེ་ཙམ་གྱིས་བཅོམ་ལྡན་འདས་ཀྱིས་འདི་ནས་བཞེད་པའི་ཡུལ་འོག་