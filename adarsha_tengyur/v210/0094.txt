ཉིན་ཞག་ཏུ་འཕངས་པའི་ཕྱིར་ཉིན་ཞག་པའི་སྡོམ་པ་སྟེ། ཉིན་ཞག་གིས་ཡོངས་སུ་འདོར་ཞིང་སླར་སྐྱ་རེངས་ཤར་བས་གཏོང་ངོ་། །བུ་ལོན་དང་ནོར་ནི་བུ་ལོན་ནོར་ཏེ་དེ་དག་དང་འདྲ་བ་ནི་བུ་ལོན་ནོར་བཞིན་ནོ། །ཕྱོགས་གཅིག་ཉམས་པར་སྡོམ་པ་ཟད་པར་གཏོང་བ་མི་རིགས་སོ་ཞེས་བྱ་
བ་སྟེ། ཇི་ལྟར་རེ་རེ་ཡང་དག་པར་བླངས་པས་སྡོམ་པ་མཐའ་དག་བླངས་པར་མི་འགྱུར་བ་བཞིན་དུ་རེ་རེ་ལས་འདས་པས་མཐའ་དག་གཏོང་བར་མི་རིགས་ཞེས་བྱའོ། །སེམས་ཅན་ཐམས་ཅད་ཀྱི་ཞིང་ལས་ཐོབ་པས་རྒྱུད་གཅིག་ལས་འདས་པས་ཐམས་ཅད་གཏོང་བར་མི་རུང་ངོ་། །
ནམ་ཞིག་འདི་རིགས་པར་མི་རུང་ན། གང་གི་ཚེ་ལྟུང་བ་གཅིག་གི་དབང་གིས་སྡོམ་པ་གཏོང་བར་འགྱུར་རོ། །འོ་ན་སྐྱོན་མེད་པར་འགྱུར་རོ་ཞེ་ན། དེའི་ཕྱིར་འདི་ལ་ཚུལ་ཁྲིམས་དང་འཆལ་བའི་ཚུལ་ཁྲིམས་གཉི་ག་ཡང་ཡོད་དེ་ཞེས་འབྱུང་སྟེ། པྲ་ཏི་དེ་ཤ་ནཱ{རྡཱ་}ཡཱནྟུ་ཤིཀྴ་ཡ་མ་ཏི་ཀྲནྟཱ་
བི་ཀྲྀ་ཏ་ཡཾ། ཚུལ་ཁྲིམས་དང་ལྡན་པ་ཉིད་ཡིན་གྱི་ཚུལ་ཁྲིམས་འཆལ་བ་མ་ཡིན་ནོ། །གཞན་ནི་རྟག་ཏུ་གཉིས་ཀ་ཇི་ལྟ་བར་དོན་དམ་པའི་དགེ་སློང་ལ་དགོངས་ནས་དེ་སྐད་གསུངས་སོ་ཞེས་སོ། །ཚུལ་ཁྲིམས་རྣམ་པར་དག་པའི་ནི་འཇིག་རྟེན་ལས་འདས་པའི་ཡོན་ཏན་རྟོགས་པའི་དོན་
ཏེ། རྩ་བའི་ལྟུང་བ་བྱུང་བ་ལ་ཚུལ་ཁྲིམས་རྣམ་པར་དག་པ་ཡོད་པ་མ་ཡིན་ནོ། །བཤགས་པ་མེད་པའི་ལྡང་བའི་སྐལ་བ་མེད་པའི་ཕྱིར་སྡོམ་པ་གཞན་དང་རྗེས་སུ་འབྲེལ་བ་ཡོད་ཀྱང་འདི་འཇིག་རྟེན་ལས་འདས་པའི་ཡོན་ཏན་གྱི་སྣོད་དུ་མ་གྱུར་པས་དགེ་སློང་མ་ཡིན་ཞེས་གསུངས་
སོ་ཞེས་སོ། །བྱེ་བྲག་ཏུ་སྨྲ་བ་རྣམས་ན་རེ་སྟོན་པས་སྡོམ་པ་ལྷག་མ་དང་བཅས་པ་དགེ་སློང་གིས་དགོངས་པ་བསྒྲུབ་པའི་སྐལ་བ་དང་མི་ལྡན་པ་ལ་དགེ་སློང་མ་ཡིན་ཞེས་གསུངས་པ་འཐད་པ་ཡིན་ཏེ། བུའི་དོན་དང་བྲལ་བ་ལ་བུ་མ་ཡིན་ནོ་ཞེས་བྱ་བའི་སྒྲ་འགོད་པ་དང་། མིའི་
དོན་དང་བྲལ་བ་མཚན་དང་བྲལ་བ་མཚན་དང་མི་ལྡན་པ་ལ་མི་མ་ཡིན་པར་བརྗོད་པ་བཞིན་ནོ། །གསོལ་བ་དང་བཞིའི་ལས་ཀྱིས་བསྙེན་པར་རྫོགས་པ་རྩ་བའི་ལྟུང་བ་ལྷག་པར་སྤྱད་པ་ཉིད་དགེ་སློང་མ་ཡིན་པ་འབའ་ཞིག་ཏུ་མ་ཟད་ཀྱི། འོ་ན་ཅི་ཞེ་ན། སྐྱབས་སུ་འགྲོ་བ་གསུམ་བརྗོད་པས་