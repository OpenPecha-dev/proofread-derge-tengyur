སྐྱེས་པའམ། རྣམ་གྲངས་གཞན་ཡིན་ཡང་བླ་སྟེ། གདོན་མི་ཟ་བར་སྨིན་པ་དེ་རྣམ་པར་སྨིན་པར་ངེས་ཀྱི་གནས་སྐབས་སུ་ནི་མ་ཡིན་པ་སྟེ། དེ་ཉིད་ཀྱི་ཕྱིར་རྣམ་པར་སྨིན་པར་ངེས་ལ། མྱོང་བར་འགྱུར་བར་ནི་མ་ཡིན་པའི་ལས་གང་ཡིན་
པའོ་ཞེས་བྱ་བ་སྨོས་སོ། །གཉི་ག་ངེས་པ་ཡང་ཡོད་དེ། གནས་སྐབས་དང་རྣམ་པར་སྨིན་པར་ངེས་པ་གང་ཡིན་པའོ། །གཉི་ག་མ་ངེས་པ་ཡང་ཡོད་དེ། གནས་སྐབས་ཀྱང་མ་ངེས་ལ། རྣམ་པར་སྨིན་པར་ཡང་མ་ངེས་པའི་ལས་གང་ཡིན་པའོ། །དཔེས་སྟོན་པ་དེ་
དག་གི་ལྟར་ན། མུ་དང་པོ་དང་གཉིས་པ་ལ་བརྗོད་པ་ལྟར་ལས་རྣམ་པ་བརྒྱད་དེ་མཐོང་བའི་ཆོས་ལ་མྱོང་བར་འགྱུར་བ་རྣམ་པར་སྨིན་པར་ངེས་པ་དང་མ་ངེས་པ་ནས་མྱོང་བར་འགྱུར་བར་མ་ངེས་པའི་བར་དུ་ཡང་དེ་དང་འདྲ་བར་བརྗོད་པར་བྱའོ། །ལས་རྣམ་པ་བཞིས་འཕེན་
པར་འགྱུར་བ་ཞེས་བྱ་བ་ལ། ཁ་ཅིག་ན་རེ་སྲོག་གཅོད་པ་དང་མ་བྱིན་པར་ལེན་པ་དང་འདོད་པས་ལོག་པར་གཡེམ་པ་དང་བརྫུན་དུ་སྨྲ་བའི་ལས་རྣམས་སོ་ཞེས་ཟེར་རོ། །གཞན་དག་ན་རེ། མཐོང་བའི་ཆོས་ལ་མྱོང་བར་འགྱུར་བ་ལ་སོགས་པ་རྣམས་སོ་ཞེས་ཟེར་རོ། །མཐོང་
བའི་ཆོས་ལ་མྱོང་བར་འགྱུར་བའི་ལས་ཀྱིས་ནི་ཞེས་བྱ་བ་རྒྱས་པར་འབྱུང་སྟེ། ལས་གཞན་གྱིས་འཕངས་པའི་རིས་མཐུན་པ་ལ་དེ་འབྱུང་བའི་ཕྱིར་དང་། དེ་ཉིད་དུ་འབྲས་བུ་དེ་འབྱིན་པའི་ཕྱིར་རོ། །ཅི་རིགས་པར་ཞེས་བྱ་བ་འབྱུང་སྟེ། དེ་ལ་མི་དགེ་བ་རྣམས་ནི་འདོད་པའི་
ཁམས་ཁོ་ན་ཡོད་དོ། །གཞན་དག་ནི་ཁམས་གསུམ་ཆར་ནའོ། །ཁ་ཅིག་ན་རེ་གཟུགས་དང་གཟུགས་མེད་པའི་ཁམས་ན་མཐོང་བའི་ཆོས་ལ་མྱོང་བར་འགྱུར་བ་མེད་དོ་ཞེས་ཟེར་རོ། །སངས་རྒྱས་དང་དགྲ་བཅོམ་པ་དང་རང་སངས་རྒྱས་ལ་སོགས་པ་རྣམས་ལས་ཕན་པ་དང་
གནོད་པ་ལས་བྱུང་བའི་ནི་མངོན་པར་ཞེན་པ་དྲག་པོ་དང་དེ་ལས་གཞན་པས་ཀྱང་སྟེ་གཟུགས་དང་གཟུགས་མེད་པ་དག་ཏུ་འདི་ཐམས་ཅད་སྲིད་པ་མ་ཡིན་ནོ། །བྱེ་བྲག་ཏུ་སྨྲ་བ་རྣམས་ནི་འདི་མ་ངེས་ཏེ་རྣམ་པ་གཞན་དུ་ཡང་དེ་བཞིན་དུ་དེ་འབྱུང་ངོ་ཞེས་ཟེར་རོ། །གང་ལས་འདོད་