བའི་ཕྱིར་ཞེས་བྱ་བ་ནི་འདུ་ཤེས་ཆུང་བའི་ཕྱིར་ཏེ། རྒྱུ་བ་མི་གསལ་བའི་ཕྱིར་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཡིན་ཏེ། འདུ་ཤེས་མེད་པ་ལྟ་བུར་དེ་དེ་ན་གནས་སོ། །དེ་ནི་སྙོམས་པར་འཇུག་པ་བདུན་ལ་ཇི་ལྟ་བ་བཞིན་དུ་འདུ་ཤེས་བསལ་བ་མ་ཡིན་ལ།
འདུ་ཤེས་མེད་པའི་སྙོམས་པར་འཇུག་པ་དང་། འདུ་ཤེས་མེད་པ་དང་། འགོག་པའི་སྙོམས་པར་འཇུག་པ་དག་ལ་ཇི་ལྟ་བ་བཞིན་དུ་འདུ་ཤེས་མེད་པ་ཡང་མ་ཡིན་ཏེ། དེ་ཉིད་ཀྱི་ཕྱིར་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཅེས་བྱའོ། །དེ་ལ་ཡང་དེ་ལྟར་སྦྱོར་བའི་ཕྱིར་
དེ་ཉིད་ཀྱི་སྒོ་ནས་མི་རུང་བ་མ་ཡིན་ནམ་ཞེ་ན། དེ་ལ་ཡང་འདི་ལྟར་རབ་ཏུ་སྦྱར་རོ། །འདུ་ཤེས་ནི་ནད་དོ་ཞེས་རྒྱས་པར་འབྱུང་བ་ལ། དེའི་ཕྱིར་གལ་ཏེ་དེ་ལ་ཡང་འདི་ལྟར་ཞེས་བྱ་བ་ལ་སོགས་པ་སྨོས་ཏེ། ཅིའི་ཕྱིར་དེ་དག་གིས་དེ་ལ་དེ་ལྟར་འཛིན་ཞེས་རྒྱས་པར་འབྱུང་ངོ་། །
འདུ་ཤེས་དང་འདུ་ཤེས་མེད་པ་ལ་སྐྱོ་བ་དེ་དག་རྒྱུ་ཅིས་དེར་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བློ་སྐྱེད་ཅེས་བྱ་བ་ལ། འདུ་ཤེས་ཆུང་བའི་ཕྱིར་རོ་ཞེས་བྱ་བ་དེ་ཉིད་རྒྱུར་བརྗོད་དགོས་པར་འགྱུར་བས་འདིར་ཡང་དེ་ཉིད་བཤད་དོ། །སྐྱེ་མཆེད་རྣམས་ལུས་སུ་
དཀྲི་བའི་ཕྱིར་དང་རྒྱས་པར་དཀྲི་བའི་ཕྱིར་གཟུགས་མེད་པའི་སྐྱེ་མཆེད་ཅེས་བྱའོ། །དེ་ཡང་ལས་དང་ཉོན་མོངས་པ་སྐྱེ་མཆེད་ཉིད་སྐྱེ་བར་བྱེད་པ་དང་སྲིད་པའི་ཕྱིར་དང་སྲིད་པ་དང་བྲལ་བའི་ཕྱིར་ཡང་ངོ་ཞེས་བྱའོ། །དངོས་གཞི་ཞེས་བྱ་བ་ནི་གཞན་ལ་མི་བརྟེན་པའི་ཕྱིར་
རམ་དེ་སྙོམས་པར་འཇུག་པ་གཞན་ཐམས་ཅད་ཀྱི་རྟེན་བྱེད་པའི་ཕྱིར་རོ། །རོ་མྱང་བ་དང་མཚུངས་པར་ལྡན་པ་རྣམས་ཞེས་བྱ་བ་ལ་མཚུངས་པར་ལྡན་པ་ནི་སྙོམས་པར་འཇུག་པའི་རྫས་ངེས་པས་དེ་ལྟར་བཤད་དེ། འཁོར་དང་བཅས་པ་སྙོམས་པར་འཇུག་པའི་
རྫས་ངེས་པ་དེ་ལྟར་བཤད་དོ། །འཁོར་དང་བཅས་པ་ནི་རོ་མྱང་བ་དང་ལྷན་ཅིག་ཅེས་བརྗོད་པར་བྱ་སྟེ། སྲེད་པས་འབྲས་བུ་གཅིག་ཏུ་བྱས་སོ་སྙམ་དུ་བསམས་པའོ། །བསམ་གཏན་ཉོན་མོངས་པ་གཞན་དང་ལྡན་ཡང་། ཅིའི་ཕྱིར་རོ་མྱང་བ་དང་མཚུངས་པར་ལྡན་པ་ཉོན་