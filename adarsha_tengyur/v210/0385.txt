བྱ་བ་རྣམས་ནི་མཐའ་གཅིག་ཏུ་ཟག་པ་མེད་པའི་ལམ་གྱིས་གཞོམ་པར་བྱ་བ་ཡིན་པའི་ཕྱིར་བརྒྱད་པའི་ས་པ་རྣམས་དང་། གཉི་ག་ཡང་སོ་སོ་སྐྱེ་བོའི་བསྒོམ་པས་སྤང་བར་བྱ་བ་ཉིད་དུ་གསུངས་པའི་ཕྱིར་འདི་སྐད་བཤད་པ་ཡིན་ནོ། །བསྒོམ་པའི་ལམ་ནི་རྣམ་པ་
གཉིས་ཏེ་འཇིག་རྟེན་ལས་འདས་པའོ། །ཁམས་གསུམ་པའི་གཉེན་པོ་ཡིན་པའི་ཕྱིར་ཞེས་བྱ་བ་ནི། ཁམས་གསུམ་པའི་གཉེན་པོ་འཇིག་རྟེན་པ་མེད་དེ་སྲིད་པའི་རྩེ་མོའི་གཉེན་པོ་མེད་པའི་ཕྱིར་རོ། །དེའི་གཉེན་པོ་མེད་པ་ཉིད་ཀྱིས་ས་གོང་མ་ལ་བརྟེན་ནས་ས་འོག་མ་རྣམ་པར་སུན་
འབྱིན་པའི་ཕྱིར་ཏེ་སྲིད་པའི་རྩེ་མོའི་ལས་ས་མེད་པའི་ཕྱིར་རོ། །བསྒོམ་པའི་ལམ་ཡང་ཟག་པ་མེད་པའི་རྒྱུ་སྟེ། མཐོང་བས་སྤང་བར་བྱ་བ་རྣམ་པ་དགུ་པོ་རྣམས་ཞེས་རྒྱས་པར་འབྱུང་བ་སྟེ། གལ་ཏེ་ཟག་པ་མེད་པའི་རྣམ་པ་དགུས་དེ་ཅིག་ཅར་སྤོང་བ་དེ་ལྟ་ན་བསྒོམ་པའི་ལམ་གྱིས་ཀྱང་
ཅིག་ཅར་སྤོང་བར་ཐལ་བར་འགྱུར་རོ་ཞེ་ན་ཟག་པ་མེད་པའི་འཇིག་རྟེན་ལས་འདས་པ་ཉིད་ཀྱིས་ཅིག་ཅར་སྤང་ངོ་ཞེས་ངེས་པར་གཟུང་བའི་ཕྱིར་ཐལ་བར་འགྱུར་བ་མེད་དོ། །གཞན་དག་ན་རེ་མཐོང་བས་སྤང་བར་བྱ་བ་རྣམ་པ་དགུ་པོ་ཅིག་ཅར་སྤོང་བའི་ཕྱིར་ཞེས་བྱ་བ་འདི་གཏན་ཚིགས་མ་
ཡིན་ཏེ། འཇིག་རྟེན་པའི་བསྒོམ་ལམ་རྣམ་པ་དགུ་ཡིས་ཀྱང་ཅིག་ཅར་སྤང་བའི་ཕྱིར་ཟག་པ་མེད་པའི་སྤང་བ་ནི་རྣམ་པ་རེ་རེ་བ་མ་ཡིན་ནོ་ཞེས་ཟེར་རོ། །རང་གི་ངོ་བོ་ནི་སྔར་ཇི་སྐད་བཤད་དེ་ཁོ་ན་བཞིན་ནོ་ཞེས་བྱ་བ་ལ་སྔར་ཇི་སྐད་བཤད་ཅེ་ན། སྡུག་བསྔལ་གྱི་བདེན་པ་ནི་
ལམ་མ་གཏོགས་པའི་འདུས་བྱས་འབྲས་བུར་གྱུར་པའི་འདུ་བྱེད་རྣམས་སོ། །ཀུན་འབྱུང་གི་བདེན་པ་ནི་རྒྱུར་གྱུར་པ་རྣམས་སོ། །འགོག་པའི་བདེན་པ་ནི་སོ་སོར་བརྟགས་པས་འགོག་པའོ། །ལམ་གྱི་བདེན་པ་ནི་སློབ་པ་དང་མི་སློབ་པའི་ཆོས་རྣམས་སོ་ཞེས་བྱ་བར་རོ། །
གཞན་དག་ན་རེ་མིང་དང་གཟུགས་ནི་སྡུག་བསྔལ་གྱི་བདེན་པ་ཡིན་ནོ། །དེ་ཉིད་ཉེ་བར་ལེན་པའི་ཕུང་པོ་ལྔའི་བདག་ཉིད་ཀྱིས་ལས་དང་ཉོན་མོངས་པ་རྣམས་ནི་ཀུན་འབྱུང་གི་བདེན་པ་ཡིན་ནོ། །ཉོན་མོངས་པ་རྣམས་ཀྱིས་འགྲོ་བ་བཞིན་དུ་སེམས་ཉེ་བར་མཚེ་བ་ལས་ཀྱི་རྒྱུ་མཚན་གྱི་རང་