བདག་ཉིད་དུ་རེད་མ་ཐག་ཏུ་འཇིག་པ་ཞེས་བྱ་བ་ལ། འདི་ལ་བར་ཆད་མེད་པས་ན་རེད་མ་ཐག་གོ། །རེད་མ་ཐག་པ་ཡང་ཡིན་ལ་འཇིག་པ་ཡང་ཡིན་པས་ན་རེད་མ་ཐག་ཏུ་འཇིག་སྟེ། དེ་འདི་ལ་ཡོད་པས་ན་རེད་མ་ཐག་ཏུ་འཇིག་པའོ། །སྐྱེས་པའི་འོག་ཏུ་མི་གནས་ཞེས་བྱ་བའི་
དོན་ཏོ། །དུས་གཞན་དུ་གནས་པར་སྨྲ་བའི་ལྟར་ན་བདག་ཉིད་དུ་རེད་པའི་འོག་རོལ་ཏུ་འཇིག་པ་ཡོད་པས་ཁྱད་པར་དུ་བྱ་བའི་ཕྱིར་རེད་མ་ཐག་ཏུ་ཞེས་བྱ་བ་སྨོས་སོ། །སྐད་ཅིག་མའི་སྒྲས་བརྗོད་པར་བྱ་བ་དེ་ལྟ་བུའི་རིགས་ཅན་བདག་ཉིད་དུ་རེད་པ་དེ་འདི་ལ་ཡོད་པས་ན་འདུས་བྱས་ནི་སྐད་
ཅིག་མའོ། །གཞན་ཉིད་མ་ཡིན་ན་བརྗོད་པ་མེད་དོ་ཞེ་ན་མཐོང་བའི་ཕྱིར་མ་ཡིན་ཏེ་དཔེར་ན་ཁྱི་གུའི་ལུས་བཞིན་ནོ། །སློབ་དཔོན་འདུས་བཟང་ན་རེ། དུས་ཐམས་ཅད་ཀྱི་ནང་ན་ཐུང་བ་ནི་སྔ་ཕྱི་དབྱེ་བར་མི་ནུས་པས་འདུ་བྱེད་ཐམས་ཅད་ཀྱི་ཐུང་བའི་གནས་སྐབས་དེ་ཉིད་འདུ་བྱེད་རྣམས་ཀྱི་
ད་ལྟར་བའི་སྐད་ཅིག་ཅེས་བྱ་བའོ། །དེ་འདི་ལ་ཡོད་པས་ཡོངས་སུ་འཇལ་བས་སྐད་ཅིག་མ་སྟེ། ཉེ་བའི་ཁྱི་གུ་བཞིན་ནོ། །དེ་ལྟར་བདག་ཉིད་ཐོབ་པ་ཉིད་སྐད་ཅིག་ཏུ་བཤད་དེ། འདས་པ་དང་མ་འོངས་པ་ཅུང་ཟད་ཀྱང་མེད་དོ། །ཐམས་ཅད་ལས་ཆུང་བའི་དབྱིབས་ཀྱི་
གནས་སྐབས་ཞེས་བྱ་བའི་ཁྱད་པར་དེ་ཉིད་མི་རིགས་པར་བཤད་དོ། །ཡང་ན་སྐད་ཅིག་མར་བྱེད་པས་སྐད་ཅིག་མ་སྟེ་མེད་ཅེས་བྱ་བའི་ཐ་ཚིག་གོ། །དེ་ཡང་དངོས་པོ་རྣམས་ཀྱི་འཇིག་པའི་རྒྱུ་མི་རྟག་པ་ཞེས་བྱ་བའི་ཆོས་སོ། །དེ་འདི་ལ་ཡོད་པས་ལྷན་ཅིག་སྤྱོད་པས་སྐད་ཅིག་
མའོ། འཇིག་པ་ལས་གཞན་པའི་མི་རྟག་པ་དེའི་རྒྱུ་ལ་ཤིན་ཏུ་རྣམ་པར་དཔྱད་དོ། །གལ་ཏེ་ཞེས་བྱ་བ་རྒྱས་པར་འབྱུང་ངོ་། །འདུས་བྱས་ཐམས་ཅད་ནི་སྐད་ཅིག་མར་ཁས་མི་ལེན་གྱི། འོ་ན་ཅི་ཞེ་ན། སེམས་དང་སེམས་ལས་བྱུང་བ་རྣམས་དང་། གཟུགས་འགའ་ཞིག་
དང་ལྡན་པ་མ་ཡིན་པ་ཁ་ཅིག་སྐད་ཅིག་མ་ཡིན་གྱི། ལུས་ཀྱང་སྐད་ཅིག་མ་མ་ཡིན་པས་དེ་བདག་ཉིད་དུ་རེད་པའི་འོག་ཏུ་མེད་པ་མ་ཡིན་ཏེ། དེའི་ཕྱིར་ལུས་ནི་ལུས་གཞན་དུ་འཕོ་བར་མི་འགལ་ལོ་སྙམ་དུ་བསམས་པའོ། །འདུས་བྱས་ནི་གདོན་མི་ཟ་བར་འཇིག་པའི་ཕྱིར་རོ་ཞེས་བྱ་