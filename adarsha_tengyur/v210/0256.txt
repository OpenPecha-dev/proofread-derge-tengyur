ཐལ་བར་འགྱུར་རོ་ཞེ་ན། འདིར་ཡང་དེའི་རིགས་ཅན་གཉེན་པོ་ཡིན་པའི་ཕྱིར་དང་དེའི་རིགས་ཅན་ཕན་ཚུན་དམིགས་པའི་ཕྱིར་དང་རྒྱུ་ཡིན་པའི་ཕྱིར་ཞེས་རྒྱས་པར་བསྒྲུབ་པར་བྱའོ། །དེའི་ཕྱིར་ཕན་ཚུན་རྒྱུ་ཅན་དང་ཕན་ཚུན་དམིགས་པ་གཉེན་པོའི་རིགས་ཅན་ཏེ་ལམ་
དམིགས་པ་དང་བཅས་པ་རྣམས་ཀྱིས་ཕྲ་རྒྱས་དམིགས་པས་ན་འཆོལ་བའི་སྐྱོན་མེད་དོ། །ཡང་ཅིའི་ཕྱིར་འདོད་པར་གཏོགས་པའི་ལོག་པར་ལྟ་བས་དགུའི་སྡུག་བསྔལ་ལ་དམིགས་ཤེ་ན། བསམ་གཏན་དང་པོའི་ས་ནས་སྲིད་པའི་རྩེ་མོའི་བར་ས་བརྒྱད་དང་
རང་གིས་ཁོ་ནའི་འགོག་པ་མཐོང་བས་སྤང་བར་བྱ་བ་ཡང་ས་དགུའི་ལོག་པར་ལྟ་བ་རང་གི་ས་པའི་འདུ་བྱེད་རྣམས་འགོག་པ་ལ་དམིགས་སོ། །འདིར་རྒྱུ་ཡོད་པས་རྒྱུ་དང་འབྲས་བུ་ཡོངས་སུ་བཅད་དེ་རང་གི་ས་དང་ཁམས་རྣམས་སུ་ས་དགུའི་སྡུག་བསྔལ་ཕན་
ཚུན་འདྲེན་པའི་ཕྱིར། སྐྱེད་པ་དང་གནས་པ་དད་བརྟེན་པའི་རྒྱུ་རྣམས་ཀྱིས་ཕན་ཚུན་རྒྱུ་ཅན་ནི་མ་ཡིན་ཏེ། འདི་ལྟར་ཕན་ཚུན་འདྲེན་པས་འགོག་པ་དང་ཕན་ཚུན་རྒྱུ་ཅན་ནོ་ཞེས་རྣམ་པར་རྟོག་འདི་འཐད་དོ། །ཡང་འདུ་བྱེད་གང་དག་ལ་བདག་ཏུ་ལྟ་བས་བདག་
ཏུ་བལྟས་ཏེ་འཇུག་པ་དེ་རྣམས་ལ་མངོན་པར་དགའ་བ་དང་ཉེ་བར་གནས་པ་ནི་དེའི་ས་པའི་ལོག་པར་ལྟ་བས་འདི་དག་ལ་འགོག་པ་མེད་དོ་ཞེས་སྐུར་པ་འདེབས་སོ། །འདོད་ཆགས་ནི་སྤང་བར་བྱ་བ་ཡིན་ན་ཞེས་བྱ་བ་རྒྱས་པར་འབྱུང་སྟེ། འདོད་ཆགས་
ནི་ཐར་པ་འདོད་པ་རྣམས་ཀྱི་གཅིག་ཏུ་སྤང་བར་བྱ་བ་ཡིན་ན། དེ་གལ་ཏེ་ཟག་པ་མེད་པ་ལ་དམིགས་པ་ཡིན་ན་ནི་ཐར་པ་འདོད་པར་ཞུགས་པའི་ཕྱིར་དགེ་བའི་ཆོས་ལ་འདུན་པ་ལྟར་རྣལ་འབྱོར་པ་རྣམས་ཀྱིས་སྤང་བར་བྱ་བ་མ་ཡིན་པར་འགྱུར་རོ། །འདུན་
པའི་འདོད་ཆགས་ཀྱི་གཞི་ནི་སྤང་བར་བྱ་བ་ཡིན་པའི་ཕྱིར་ཟད་པ་མེད་པ་ཡང་སྤང་བར་བྱ་བར་འགྱུར་ཏེ། འདོད་ཆགས་ཀྱི་དམིགས་པ་ཡིན་པའི་ཕྱིར་རོ། །བཅོམ་ལྡན་འདས་ཀྱིས་ཀྱང་འདུན་པའི་འདོད་ཆགས་སྤངས་ན་དེ་ལྟ་ན་ཁྱེད་ཀྱི་གཟུགས་དེ་སྤང་བར་འགྱུར་རོ་