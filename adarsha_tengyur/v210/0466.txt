ཅེས་བྱ་བ་ཡིན་ནོ། །འདོད་པའི་ཁམས་སུ་མི་སྐྱེའོ་ཞེས་བྱ་བའི་ཐ་ཚིག་གོ། །རྣམ་པར་སྨིན་པ་དང་རྒྱུ་མཐུན་པའི་འབྲས་བུའི་ས་ལས་འདའ་བའི་ཕྱིར་རོ་ཞེས་བྱ་བ་ནི། འདོད་པ་ན་སྤྱོད་པའི་ལས་དང་ཉོན་མོངས་པ་རྣམས་ནི་འདོད་པའི་ཁམས་ཁོ་ནའི་རྣམ་པར་སྨིན་པ་དང་རྒྱུ་མཐུན་པའི་འབྲས་
བུའི་ས་སྟེ། ས་གཞན་ནི་ས་གཞན་གྱི་རྣམ་པར་སྨིན་པ་དང་རྒྱུ་མཐུན་པར་འདོད་པ་མ་ཡིན་ནོ། །དེ་ཡང་རྣམ་པ་དགུ་པ་སྤངས་པས་ཕྱིར་མི་འོང་བའི་ཕྱིར་འདོད་པའི་ཁམས་ལས་འདའ་བ་ཡིན་ནོ། །དེའི་ཕྱིར་རྣམ་པར་སྨིན་པ་དང་རྒྱུ་མཐུན་པའི་ས་ལས་འདའ་བ་ལ་ལས་བཞིན་དུ་
ཉོན་མོངས་པ་ཆུང་ངུའི་ཆུང་ངུའི་རྣམ་པ་གཅིག་གིས་ཀྱང་འབྲས་བུ་ལ་གེགས་བྱ་བར་ནུས་སོ། །དེ་བཞིན་དུ་རིགས་ནས་རིགས་སུ་སྐྱེ་བའི་ས་ལས་འདའ་བ་ལ་ཡོད་པ་མ་ཡིན་ཏེ། དེ་ནི་གཅིག་དང་རྣམ་པ་ལྔས་ཀྱང་འབྲས་བུ་ལ་གེགས་བྱ་བར་ནུས་པ་མ་ཡིན་ནོ། །རྣམ་པ་ལྔ་མ་སྤངས་
པ་རིགས་ནས་རིགས་སུ་སྐྱེ་བ་ཡིན་ནོ། །འདིའི་བར་ཆད་གཅིག་ཡིན་པས་བར་ཆད་གཅིག་པ་སྟེ་འབྲས་བུའི་ཁྱད་པར་གྱི་ལམ་མངོན་དུ་བྱ་བའི་ཕྱིར་ཉོན་མོངས་པ་རྣམ་པ་ལྔར་སྤངས་པ་སྟེ་བར་ཆད་གཅིག་པའམ་རིགས་ནས་རིགས་སུ་སྐྱེ་བ་ཡིན་ནོ། །འབྲས་བུ་ཐོབ་པ་དང་དུས་
མཉམ་པ་ཁོ་ནར་མ་ཡིན་ནོ། །དེའི་གཉེན་པོ་ཟག་པ་མེད་པའི་དབང་པོ་མ་ཐོབ་པའི་ཕྱིར་རོ། །གདོན་མི་ཟ་བར་སྔོན་གཉིས་སམ་གསུམ་སྤངས་པ་ཡིན་ནོ་ཞེས་བྱ་བ་ནི་འདོད་ཆགས་དང་བྲལ་བ་དང་མཐར་གྱིས་གནས་པ་དག་དང་གོ་རིམས་བཞིན་ཏེ། འདོད་ཆགས་དང་བྲལ་བས་ནི་འདོད་
པ་ལ་འདུན་པ་དང་གནོད་སེམས་གཉིས་སྤངས་པ་ཡིན་ལ། མཐར་གྱིས་པས་ནི་འཇིག་ཚོགས་ལ་ལྟ་བ་དང་། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་དང་། ཐེ་ཚོམ་དང་གསུམ་སྤངས་ཏེ་རྣམ་པ་ལྔར་འགྱུར་རོ། །དེ་ལ་གང་ཟག་གང་ཞིག་སྐྱེ་བའི་ཀུན་སྦྱོར་བ་བརྟགས་
པ་མ་ཡིན་པའི་འགོག་པས་དགག་པ་དེ་འདོད་པ་ན་སྤྱོད་པའི་ཉེ་བར་འཚེ་བ་གང་ཡང་རུང་བ་ཟིལ་གྱིས་མནན་ཏེ་ཀུན་ཏུ་སྦྱོར་བ་ལྷག་མ་སྤངས་པའི་ཕྱིར་རྣལ་འབྱོར་རྩོམ་པར་བྱེད་དོ། །དེ་ཀུན་ཏུ་སྦྱོར་བ་སྤོངས་པ་མངོན་པར་གྲུབ་ནས་དེ་གཟུགས་ན་སྤྱོད་པ་སྲིད་པ་བར་མ་མངོན་པར་འགྲུབ་