རྟེན་ལས་འདོད་ཆགས་དང་བྲལ་བས་འདོར་རོ་ཞེས་བྱ་བ་ནི། གང་གི་ཕྱིར་ཚངས་པའི་འཇིག་རྟེན་ལས་འདོད་ཆགས་དང་བྲལ་བས་ཉམས་པའི་ཆ་དང་མཐུན་པའི་བསམ་གཏན་དང་པོ་ཉོན་མོངས་པ་དང་མཐུན་པའི་ཕྱིར་རོ། །དེའི་ས་པའི་ཉོན་མོངས་པ་བཞིན་དུ་འདོར་
བའི་ཕྱིར་རོ། །དེའི་འདོད་ཆགས་དང་བྲལ་བ་ལས་ཡོངས་སུ་ཉམས་ནས་ཡང་དེའི་ས་པའི་ཉོན་མོངས་པ་བཞིན་དུ་འཐོབ་པོ། །གང་ནས་ཚངས་པའི་འཇིག་རྟེན་པ་སྐྱེ་བ་ན་ཞེས་བྱ་བ་ལ། ཉམས་པའི་ཆ་དང་མཐུན་པས་གསུམ་དུ་ཡང་བསམ་གཏན་དང་པོ་ཐོབ་པོ།
དེ་བཞིན་དུ་ཁྱད་པར་མེད་པར་བརྗོད་པའི་ཕྱིར་བསམ་གཏན་གཉིས་པ་ལ་སོགས་པ་རྣམས་ལ་ཡང་ཇི་ལྟར་རིགས་པར་བརྗོད་པར་བྱའོ། །སྲིད་པའི་རྩེ་མོ་ལས་ནི་གོང་དུ་སྲིད་པའི་རྩེ་མོ་སྐྱེ་བ་ན་ཞེས་བྱ་བ་མེད་པས་ཟག་པ་མེད་པ་ཉིད་ནི་བསམ་གཏན་ནམ་གཟུགས་མེད་པ་
ལ་འདོད་ཆགས་དང་བྲལ་བ་ལས་ཏེ། དེ་དང་མི་ལྡན་པ་ལ་འཐོབ་པོ། །ལྡན་པ་ལས་ཀྱང་ཟག་པ་མེད་པ་ཟད་པ་ཤེས་པ་ཐོབ་པ་ལས་མི་སློབ་པ་མ་ཐོབ་པ་ཐོབ་པོ། །དབང་པོ་འཐོབ་ལས་ཀྱང་དད་པས་མོས་པ་ཟག་པ་མེད་པ་དང་ལྡན་པ་ཁོ་ན་མཐོང་བས་ཐོབ་པར་
གྱུར་ནས་སློབ་པ་སྔར་མ་ཐོབ་པ་ཐོབ་པོ། །དེ་བཞིན་དུས་ཀྱིས་རྣམ་པར་གྲོལ་བ་ཡང་མི་གཡོ་བ་རྟོག་པ་ན་མི་སློབ་པ་འཐོབ་པོ། །ངེས་པ་འཇུག་པ་ལས་ཞེས་བྱ་བ་རྒྱས་པར་འབྱུང་སྟེ། འདོད་ཆགས་དང་བྲལ་བ་སྔོན་དུ་འགྲོ་བས་ཀྱང་ངེས་པར་འཇུག་པ་ན་དང་པོ་ཉིད་དུ་
ཟག་པ་མེད་པ་འཐོབ་པ་མ་ཡིན་ཞེ་ན། མཐར་གྱིས་པ་མི་འཐོབ་པའི་ཕྱིར་གདོན་མི་ཟ་བར་མ་ཡིན་ཏེ་ཞེས་བྱ་བ་ནི་མཐར་གྱིས་པ་ནི་མི་ལྕོགས་པ་མེད་པ་ལ་བརྟེན་ནས་ངེས་པ་ལ་འཇུག་པས་དེ་བསམ་གཏན་གྱི་དངོས་གཞི་ཟག་པ་མེད་པ་མི་འཐོབ་པོ། །འཕགས་པས་
ནི་གདོན་མི་ཟ་བར་འདོད་ཆགས་དང་བྲལ་བ་འཐོབ་པོ། །ཡང་ན་གདོན་མི་ཟ་བར་ཐོབ་པ་ཉིད་དེ་ལྟར་བཤད་དོ། །ཉོན་མོངས་ཅན་ཉམས་སྐྱེ་བ་ཡིས། །ཞེས་བྱ་བ་ནི་ཉོན་མོངས་པ་ཅན་གྱི་བསམ་གཏན་དང་པོ་དེ་ལས་འདོད་ཆགས་དང་བྲལ་བ་ལས་བཏང་བ་ནི་ཡང་དེ་ལས་