པ་དག་གིས་ཞུགས་པའི་ཞེ་སྡང་གི་གཉེན་པོ་ཞི་བའི་རྣམ་པས་འཇུག་པ་སྟེ། དེ་ལྟར་འདི་ནི་འདི་དག་གི་ཁྱད་པར་རོ། །སྔོན་རབས་པ་དག་ན་རེ། དགའ་བ་ནི་ཡིད་བདེ་བའི་རང་བཞིན་ཡིན་ནོ། །གཞན་དག་ན་རེ་དེ་ལྟ་བུ་ནི་མདོ་དང་བསྟན་བཅོས་དང་འགལ་ཏེ། མདོ་ལས་རབ་ཏུ་དགའ་
བ་སྐྱེའོ་ཞེས་བསྔགས་པས་དགའ་བ་ཡང་ཡིད་བདེ་བ་སྟེ། ཡིད་བདེ་བ་ཡིད་བདེ་མེད་པར་སྐྱེའོ་ཞེས་དོན་གྱི་ཁྱད་པར་འགའ་ཞིག་བཤད་པ་ཡིན་ནོ། །བསྟན་བཅོས་ལས་ཀྱང་དགའ་བར་ཇི་ལྟར་རུང་ཞེ་ན། དགའ་བ་དང་མཚུངས་པར་ལྡན་པའི་ཚོར་བ་དང་འདུ་ཤེས་དང་འདུ་
བྱེད་དང་རྣམ་པར་ཤེས་པ་འདི་ནི་དགའ་བ་ཞེས་བྱའོ་ཞེས་ཟེར་རོ། །ཚོར་བ་ནི་ཚོར་བ་དང་མཚུངས་པར་ལྡན་པ་མེད་དོ། །འདི་དགའ་བར་ཇི་ལྟར་རུང་ཞེ་ན། དགའ་བ་དང་མཚུངས་པར་ལྡན་པའི་ཚོར་བ་དགའ་བ་ཞེས་བྱའོ། །གཞན་དག་ན་རེ། འདི་ནི་འདིའི་མཚན་ཉིད་ཤིན་ཏུ་
གསལ་བ་སྟེ། གཞན་གྱི་ཕུན་སུམ་ཚོགས་པ་རྣམས་ལ་བློ་མ་ཆགས་པ་དེ་ནི་དེ་ལ་དགའ་བ་དང་རྗེས་སུ་ཡི་རང་བྱེད་དོ། །དེ་ནི་ཕུན་སུམ་ཚོགས་པས་གདུང་བའི་གཉེན་པོ་སྟེ་མ་ཆགས་པའི་བདག་ཉིད་ཀྱི་ཆོས་ཅན་དགའ་བ་དང་ཡིད་བདེ་བ་དང་ལྷན་ཅིག་སྤྱོད་པའི་ཕྱིར་རོ། །
དེ་ནི་ས་གསུམ་དུ་དམིགས་ཏེ། ཡིད་བདེ་བ་དང་འགྱོད་པ་བཞིན་ནོ་ཞེས་སོ། །བཏང་སྙོམས་མ་ཆགས་ཞེས་བྱ་བ་ལ། གལ་ཏེ་བཏང་སྙོམས་ཀྱང་མ་ཆགས་པ་ཡིན་ན་འདི་དང་དགའ་བ་ལ་ཁྱད་པར་ཅི་ཞེ་ན། འདི་ནི་ཁྱད་པར་ཏེ་ཁོང་ཁྲོ་བ་དང་རྗེས་སུ་ཆགས་པའི་རྒྱུ་མཚན་དང་
བྲལ་བས་སེམས་ཅན་ཨི་ཏྱ་དཱ་སཱི་ན་སྱ། ནགས་ཚལ་དུ་ཞུགས་པ་ནི་ཤིང་གི་བློ་བཞི་སྒྲུབ་པའི་རྒྱུར་གྱུར་པ་ནི་བཏང་སྙོམས་སོ། །ཇི་ལྟར་གནོད་སེམས་ཀྱི་གཉེན་པོ་ཡིན་ཞེ་ན་ཞེས་བྱ་བ་ལ། མ་ཆགས་པའི་བདག་ཉིད་ཡིན་པའི་ཕྱིར་གནོད་སེམས་ཀྱི་གཉེན་པོ་ཉིད་དུ་མི་
རུང་ངོ་སྙམ་དུ་སེམས་ན། དེ་ནི་ཞེས་བྱ་བ་སྨོས་ཏེ། གནོད་སེམས་ནི་ཆགས་པས་དྲངས་པ་ཡིན་པའི་ཕྱིར་རོ། །ཆགས་པའི་སྒོ་ནས་སྐྱེས་པའི་གནོད་སེམས་ཀྱི་གཉེན་པོ་བཏང་སྙོམས་ཡིན་པས་འགལ་བ་མེད་དོ། བྱམས་པ་དང་བཏང་སྙོམས་དག་གནོད་སེམས་ཀྱི་གཉེན་པོ་