རིས་ལ་སྲེད་པ་དང་ངའོ་སྙམ་པའི་ང་རྒྱལ་དག་ཀྱང་ལུང་དུ་མ་བསྟན་པར་ཐལ་བར་འགྱུར་བ་ལ། སློབ་དཔོན་འདུས་བཟང་ན་རེ་ཐལ་བར་འགྱུར་བ་མེད་དོ་ཞེས་ཟེར་རོ། །བདག་ཏུ་ལྟ་བའི་དབང་གིས་མཐོ་རིས་སུ་སྐྱེ་བ་དོན་དུ་གཉེར་བ་འཐད་པའི་ཕྱིར་
དེར་བདག་བདེ་བ་ལ་ལོངས་སྤྱད་པར་བྱའོ་སྙམ་དུ་དེའི་སྒོ་ནས་བསོད་ནམས་མངོན་པར་འདུ་བྱེད་དོ། །འདོད་ཆགས་ཀྱང་དགེ་བའི་རྩ་བ་གཅོད་པ་ལ་སྟོབས་དང་ལྡན་པའི་རྒྱུར་གསུངས་པས་འདི་མི་དགེ་བའོ། །ངའོ་སྙམ་པའི་ང་རྒྱལ་ནི་འཇིག་ཚོགས་ལ་ལྟ་བའི་རྗེས་སུ་
ཀུན་ཏུ་སྤྱོད་པའི་སེམས་མཐོ་བས་འཇུག་པ་ཡིན་པའི་ཕྱིར་དགེ་བའི་བྱ་བ་དང་མཐུན་པ་མ་ཡིན་ཏེ་དགེ་བའི་བཤེས་གཉེན་བསྟེན་པ་ལ་མི་བརྩོན་པའི་ཕྱིར་བདག་ཏུ་ང་རྒྱལ་ཅན་རྣམས་ཀྱིས་སྐྱེས་བུ་དམ་པ་བསྟེན་པ་ལ་སོགས་པ་རྙེད་དཀའ་བ་ཡིན་ནོ། །འདིར་སྦྱིན་པ་ལ་སོགས་པ་
དང་མི་འགལ་བའི་ཕྱིར་འཇིག་ཚོགས་ལ་ལྟ་བའི་བཞིན་མཐོ་རིས་ལ་སྲེད་པ་ལུང་མ་བསྟན་ཉིད་དུ་བཤད་པ་འདིའི་ལན་དུ་སྦྱར་རོ། །འཇིག་ཚོགས་ལ་ལྟ་བའི་དབང་གིས་དེ་སྐྱེད་པའི་ཕྱིར་ལུང་དུ་མ་བསྟན་པ་ཉིད་མ་ཡིན་ནོ། །གལ་ཏེ་འཇིག་ཚོགས་ལ་ལྟ་བའི་དབང་གིས་གང་
བསྐྱེད་པ་དེ་ལུང་དུ་མ་བསྟན་པ་མ་ཡིན་པ་དེ་ལྟ་ན། མཐར་འཛིན་པར་ལྟ་བ་ཡང་ལུང་དུ་མ་བསྟན་པ་མ་ཡིན་པར་འགྱུར་རོ། །མཐོ་རིས་ལ་སྲེད་པ་དགེ་བའི་རྩ་བ་གཅོད་པའི་རྒྱུར་རིག་པ་མ་ཡིན་ནོ་ཞེས་བརྗོད་པར་བྱ་བ་དེ་བཞིན་དུ་ངའོ་སྙམ་པའི་ང་རྒྱལ་ཡང་
རང་གི་རྫས་ལ་རྨོངས་པའི་ཕྱིར་དང་གཞན་ལ་གནོད་པས་འཇུག་པའི་ཕྱིར་འཇིག་ཚོགས་ལ་ལྟ་བ་བཞིན་ལུང་དུ་མ་བསྟན་པ་ཡིན་པར་བཤད་པ་ཕྱོགས་སྔ་མའི་ལན་དུ་སྦྱར་རོ། །འཇིག་ཚོགས་ལ་ལྟ་བའི་རྗེས་སུ་ཀུན་ཏུ་སྤྱོད་པའི་ཕྱིར་ལུང་དུ་མ་བསྟན་པ་མ་ཡིན་ཞིང་
སེམས་མཐོ་བར་འཇུག་པ་ཡང་དག་པའི་བཤེས་གཉེན་བསྟེན་པ་ལ་མི་བརྩོན་པའི་ཕྱིར་ལུང་དུ་མ་བསྟན་པ་ཡིན་ན། དེ་ལྟ་ན་འོ་ན་རང་གི་རྫས་ལ་ཀུན་ཏུ་རྨོངས་པ་དང་གཞན་ལ་གནོད་པར་ཞུགས་པའི་ཕྱིར་ལུང་དུ་མ་བསྟན་པ་ཉིད་རྒྱུ་གཅིག་མ་ཡིན་པས་འཇིག་ཚོགས་