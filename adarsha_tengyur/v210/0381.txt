ཡོངས་སུ་ཤེས་པ་རྣམ་པར་གཞག་པ་ཡང་ཡོད་དོ། །ཡོངས་སུ་ཤེས་པ་ཡིན་ལ་སྤངས་པ་མ་ཡིན་པ་ནི་ཀུན་འབྱུང་ལ་ཆོས་ཤེས་པར་བཟོད་པ་འགག་པ་ན་འདོད་པ་ན་སྤྱོད་པའི་སྡུག་བསྔལ་མཐོང་བས་སྤང་བར་བྱ་བ་རྣམས་དང་། དེ་སྤངས་པ་སྔར་ཐོབ་པའི་ཕྱིར་གན་འབྱུང་
ལ་རྗེས་སུ་ཤེས་པའི་བཟོད་པ་དང་། གཟུགས་དང་གཟུགས་མེད་པ་ན་སྤྱོད་པའི་སྡུག་བསྔལ་མཐོང་བས་སྤང་བར་བྱ་བ་རྣམས་དང་། འདོད་པ་ལ་འདོད་ཆགས་དང་བྲལ་བ་ངེས་པ་ལ་འཇུག་པ་དང་ལམ་ལ་རྗེས་སུ་ཤེས་པའི་བཟོད་པའི་དུས་ནི་སར་ཀུན་ཏུ་སྦྱོར་བ་སྤངས་པ་རྣམས་ཀྱི་ཡིན་
ནོ། །འདིར་གལ་ཏེ་བསམ་གཏན་གྱི་དངོས་གཞི་ལ་བརྟེན་ཏེ་ངེས་པ་ལ་འཇུག་པ་ན་དེ་སྔར་སྤངས་པ་གཟུགས་དང་གཟུགས་མེད་པ་ན་སྤྱོད་པའི་མཐོང་བས་སྤང་བར་བྱ་བ་རྣམས་སྤངས་པའི་ཕྱིར་ཐོབ་པ་རྙེད་དོ། །མ་སྤངས་པ་སྔར་ཐོབ་པའི་ཕྱིར་འདོད་པ་ན་སྤྱོད་པ་རྣམས་ཀྱི་ནི་མ་སྤངས་པ་
སྔར་ཐོབ་པའི་ཕྱིར་རོ། །འདིའི་དངོས་གཞི་མ་ཐོབ་པ་རྣམས་ཀྱི་གཉེན་པོ་ཡིན་པའི་ཕྱིར་མི་ལྕོགས་པ་མེད་པ་ལ་བརྟེན་ནས་མཐོང་བས་སྤང་བར་བྱ་བ་རྣམས་ཀྱི་ཐོབ་པ་རྙེད་དེ་མ་སྤངས་པ་སྔ་མ་བཞིན་ནོ། །དེ་བཞིན་དུ་འདོད་པ་ལས་འདོད་ཆགས་དང་བྲལ་བ་བར་ཆད་མེད་པའི་ལམ་
དགུ་པ་ཁམས་གསུམ་གྱི་མཐོང་བས་སྤང་བར་བྱ་བ་རྣམས་དང་། འདོད་པ་ན་སྤྱོད་པ་རྣམ་པ་བརྒྱད་པོ་རྣམས་དང་། བསམ་གཏན་བཞི་པ་ལ་འདོད་ཆགས་དང་བྲལ་བ་བར་ཆད་མེད་པའི་ལམ་དགུ་པ་དང་། བསམ་གཏན་ས་གསུམ་པ་རྣམས་ཀྱི་རྣམ་པ་དགུ་དང་། བསམ་གཏན་
བཞི་པའི་སའི་རྣམ་པ་བརྒྱད་རྣམས་དང་། རྡོ་རྗེ་ལྟ་བུའི་ཡང་སྔར་སྤངས་པ་རྣམས་ཏེ། འདི་དག་ཐམས་ཅད་སྤངས་པ་ཡང་ཡོངས་སུ་ཤེས་པའོ། །གང་དང་གང་གི་གནས་སྐབས་སུ་སྤངས་པ་དང་ཡོངས་སུ་ཤེས་པར་རྣམ་པར་གཞག་པ་དེ་དང་དེ་དག་བར་ཆད་མེད་པའི་ལམ་གྱིས་སྤང་
བར་བྱ་བ་ཉིད་དོ། །འདི་ལྟ་སྟེ། འདོད་པ་ལ་འདོད་ཆགས་དང་བྲལ་བ་ནི་ཀུན་འབྱུང་ལ་ཆོས་ཤེས་པའི་བཟོད་པའོ། །འདོད་པ་ན་སྤྱོད་པའི་མཐོང་བས་སྤང་བར་བྱ་བ་རྣམས་ནི་ཀུན་འབྱུང་ལ་རྗེས་སུ་ཤེས་པའི་བཟོད་པའོ། །གཟུགས་དང་གཟུགས་མེད་པ་ན་སྤྱོད་པའི་མཐོང་བས་