འདུས་བྱས་དང་འདུས་མ་བྱས་ལ་དམིགས་པའི་ལམ་གྱིས་ཡོངས་སུ་མྱ་ངན་ལས་འདའ་བའི་ཕྱིར་རོ་ཞེས་བྱ་བ་ལ། བདེན་པ་གསུམ་ལ་དམིགས་པའི་ལམ་ནི་འདུས་མ་བྱས་ལ་དམིགས་པའོ། །འགོག་པའི་བདེན་པ་ལ་དམིགས་པ་ནི་འདུས་མ་བྱས་ལ་དམིགས་པའོ། །དེ་ནི་མི་རུང་
སྟེ་ཧ་ཅང་ཐལ་བའི་ཕྱིར་རོ་ཞེས་བྱ་བ་ནི་གང་ཟག་ཐམས་ཅད་འདུས་བྱས་ལ་དམིགས་པ་དང་འདུས་མ་བྱས་ལ་དམིགས་པ་ཡོངས་སུ་མྱ་ངན་ལས་འདའ་བས་གང་ཟག་གཉིས་ཁོ་ནར་འགྱུར་རོ། །གཞན་དག་ན་རེ་དེ་སྐྱེས་ནས་དུས་གཞན་གྱི་དགྲ་བཅོམ་པ་ཉིད་ཐོབ་སྟེ། དེ་ལ་ཁ་ཅིག་
གིས་ནི་བརྩོན་འགྲུས་བརྩམས་པ་ཡིན་ལ་ཁ་ཅིག་ནི་ལྷོད་པར་བྱེད་པའོ། །སྔར་མངོན་པར་འདུ་བྱེད་པ་དང་བཅས་པས་ཡོངས་སུ་མྱ་ངན་ལས་འདའ་བ་དེ་སྦྱོར་བ་ཤིན་ཏུ་སྦྱངས་པ་མ་ཡིན་པ་ཏིང་ངེ་འཛིན་དང་ཕྲད་དེ་ཐ་མའི་ཆ་དང་མཐུན་པ་རྣམས་སྤོང་བ་ཡིན་ལ། དེ་ནས་དེར་སྐྱེས་པ་
ཁོ་ནས་ལམ་བསྒོམ་པར་མི་འགྱུར་རོ། །མངོན་པར་འདུ་བྱེད་དང་བཅས་པས་དགྲ་བཅོམ་པ་ཉིད་ཐོབ་པའི་སྒོ་ནས་ཏཙྪ་དྷཾ། ཐོབ་པར་བྱེད་དེ་གང་ཞིག་ལྷོད་པར་བྱེད་པ་དེ་ནི་མངོན་པར་འདུ་བྱེད་མེད་པར་ཡོངས་སུ་མྱ་ངན་ལས་འདའ་བའོ། །གང་ཞིག་དེར་སྐྱེས་པ་ཡང་སྡུག་བསྔལ་བས་
གནས་སོ་སོར་ཀུན་ཏུ་སྦྱོར་བ་ལྷག་མ་ལས་རྣམ་པར་གྲོལ་བ་རྟོག་པ་ནི་མངོན་པར་འདུ་བྱེད་དང་བཅས་པ་ཡོངས་སུ་མྱ་ངན་ལས་འདའ་བ་སྟེ། འབད་པ་ལ་རག་ལུས་པས་ལམ་བསྒོམ་པའི་ཕྱིར་རོ། །དེ་ལས་བཟློག་པ་ནི་མངོན་པར་འདུ་བྱེད་མེད་པར་ཡོངས་སུ་མྱ་ངན་ལས་འདའ་བའོ། །
ལྷག་མ་རྣམས་ཀྱང་དཀའ་བ་དང་སླ་བས་གནས་སོ་སོར་ཀུན་ཏུ་སྦྱོར་བ་ལྷག་མ་སྤོང་བས་སོ། །འདི་ནི་དེ་ལྟ་མ་ཡིན་ཏེ། །གནས་སྐབས་ཀྱི་དབྱེ་བ་ལས་དེ་དག་གི་ཁྱད་པར་མཐུན་པ་ཡིན་པའོ། །འདིར་གནས་སྐབས་ཀྱི་ཁྱད་པར་མེད་དོ་ཞེ་ན་དེར་ལམ་གྱིས་བྱས་པའི་ཁྱད་པར་བརྗོད་
པར་བྱའོ། །ཇི་ལྟར་གནས་སྐབས་ཀྱི་ཁྱད་པར་རྣམས་སུ་བཤད་པ་དེའི་ཕྱིར་མ་འོངས་པ་རྣམས་ལ་ཐལ་བར་འགྱུར་ཞེ་ན། ཐམས་ཅད་ལ་གནས་སྐབས་ཀྱི་ཁྱད་པར་གཅིག་ཉིད་ལ་ལམ་གྱི་སྒོ་ནས་ཁྱད་པར་བརྗོད་པར་བྱའོ། །གཞན་དུ་མ་ཡིན་ཞེས་བྱ་བ་འདི་ལ་རྒྱུ་ཅི་ཞེ་ན། མདོ་ལས་