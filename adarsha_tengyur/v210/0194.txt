དོ་ཞེས་བྱ་བ་ནི། སྔོན་མ་བཞེངས་པའི་ཕྱོགས་སུ་དེ་བཞིན་གཤེགས་པའི་སྐུ་གདུང་གི་མཆོད་རྟེན་བཞེངས་པ་ནི་ཚངས་པའི་བསོད་ནམས་བསྐྱེད་དོ། །ཕྱོགས་བཞིའི་དགེ་སློང་གི་དགེ་འདུན་ལ་ཀུན་དགའ་ར་བ་འབུལ་བར་བྱེད་པ་དང་ཀུན་དགའ་ར་བ་དེ་ཉིད་དུ་གཙུག་ལག་ཁང་རྩིག་པར་བྱེད་པ་དང་
དེ་ཉིད་དུ་བསོད་སྙོམས་ནར་མ་ཤོམ་པར་བྱེད་པ་ནི་ཚངས་པའི་བསོད་ནམས་སྐྱེད་པར་བྱེད་དོ། །དགེ་འདུན་བྱེ་བ་བསྡུམ་པར་བྱེད་པ་ནི་ཚངས་པའི་བསོད་ནམས་སྐྱེད་པར་བྱེད་དོ། །བྱམས་པ་དང་ལྡན་པའི་སེམས་ཁོ་ན་མེད་པ་འགྲན་ཟླ་མེད་པ་ནས་འཇིག་རྟེན་ཐམས་ཅད་ཀྱི་བར་དུ་མོས་ཏེ་
ཁྱད་པར་བྱས་ནས་རྫོགས་པར་བྱས་ཏེ་གནས་པ་ནི་ཚངས་པའི་བསོད་ནམས་སྐྱེད་དོ་ཞེས་བྱ་བའོ། །བསོད་ནམས་ཀྱི་ཆ་དང་མཐུན་པ་ཞེས་བྱ་བ་ལ། བསོད་ནམས་ཀྱི་འབྲས་བུ་ནི་བསོད་ནམས་ཏེ་འདི་ལྟར་སྨྲ་བར་བྱེད་པ་ཡོད་དོ། །བསོད་ནམས་ནི་དྲིའོ་བསོད་ནམས་ནི་རླུང་ངོ་ཞེས་བྱ་བ་
རྟོག་པར་བྱའོ། །དེའི་ཆ་ནི་ཐོབ་པ་སྟེ་དེ་ལ་ཕན་པ་བསོད་ནམས་ཀྱི་རྣམ་པ་སྟེ། བསོད་ནམས་ཀྱི་རྣམ་པ་ནི་བསོད་ནམས་ཀྱི་ཆ་དང་མཐུན་པའོ། །ཆོས་ཀྱི་ཆ་དང་མཐུན་པ་ཇི་ལྟ་བ་དེ་བཞིན་ཞེས་བྱ་བ་ལ། ཆ་ནི་གསུམ་སྟེ། བསོད་ནམས་དང་བསོད་ནམས་མ་ཡིན་པ་དང་མི་གཡོ་
བའིའོ། །དེ་ལ་གཞན་དག་ན་རེ་བསོད་ནམས་ཀྱི་ཆ་ཁོ་ན་བསོད་ནམས་ཀྱི་ཆ་དང་མཐུན་པ་སྟེ། བསོད་ནམས་ལ་བརྟེན་པས་ན་བསོད་ནམས་ཀྱི་ཆ་དང་མཐུན་པའོ་ཞེས་ཟེར་རོ། །ཡང་ཆ་གཉིས་ཏེ། ཐར་པའི་ཆ་དང་འཁོར་བའི་ཆའོ། །དེ་ལ་ཐར་པའི་ཆ་ལ་ཕན་པ་ནི་ཐར་པའི་ཆ་དང་མཐུན་
སྟེ། དེའི་ཐོབ་པ་དང་རྗེས་སུ་མཐུན་པ་ཞེས་བྱ་བའི་དོན་ཏོ། །ཡང་ན་ཐར་པའི་ཆ་ནི་ཐར་པ་ཐོབ་པའོ། །དེ་ལ་ཕན་ཚུན་ཕན་པས་སྦྱོར་བ་དང་བཅས་པའི་ལམ་འདྲེན་པའི་ཕྱིར་རོ། །ཐར་པའི་ཆ་དང་མཐུན་པས་ཐར་པ་ལ་བརྟེན་པས་ཐར་པའི་ཆ་ནི་ཐར་པའི་ཆ་དང་མཐུན་པའོ། །ངེས་
པར་འབྱེད་པའི་ཆ་དང་མཐུན་པ་ཞེས་བྱ་བ་ལ། ཆ་ནི་གཉིས་ཏེ། ངེས་པར་འབྱེད་པའི་ཆ་དང་དེ་ལས་གཞན་པའི་ལམ་མོ། །དེ་ལ་ཕན་པ་ནི་ངེས་པར་འབྱེད་པའི་ཆ་དང་མཐུན་པ་སྟེ། ངེས་པར་འབྱེད་པ་ལ་བརྟེན་པས་ངེས་པར་འབྱེད་པའི་ཆ་སྟེ། ངེས་པར་འབྱེད་པ་ཉིད་ངེས་པར་འབྱེད་