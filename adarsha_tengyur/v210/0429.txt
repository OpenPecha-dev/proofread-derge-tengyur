གྱིས་སྐྱེ་ཞེ་ན། དགའ་བ་ཆེན་པོ་མེད་པའི་ཕྱིར་ཞེས་བྱ་སྟེ། སྦྱོར་བ་ལས་བྱུང་བ་རྣམས་ལ་མཆོག་རྣམས་ཉིད་དེ། དེ་དམན་པ་རྣམས་ལ་དགའ་བ་ཆེན་པོ་མེད་པའི་ཕྱིར་རོ། །དེའི་ཕྱིར་སྔར་ཐོབ་པ་རྣམས་ནི་མངོན་དུ་མི་བྱེད་དེ་དམན་པའི་ཕྱིར་རོ། །དྲོ་བ་རྣམས་ཁོ་ན་
ཅིག་ཏུ་འཕེལ་བ་ཀཱཥྠ་མཱ་ག་ཏཱཿ། རིན་པོ་ཆེའི་ཁང་བཟངས་ཀྱི་ཀུན་ཏུ་སྤྱོད་པ་མང་པོ་བཞིན་དུ་གྱུར་པ་ནི་རྩེ་མོར་གྱུར་པ་ཞེས་བྱའོ། །དེ་དག་ཆུང་དང་འབྲིང་དང་ཆེན་པོའི་རིམ་པས་མངོན་པར་འཕེལ་བ་ཞེས་རྒྱས་པར་འབྱུང་སྟེ། ཆེན་པོ་ནི་བདེན་པ་ལ་བཟོད་པའི་ཕྱིར་ཞེས་བྱ་བ་ནི། 
ཕྲ་བའི་བདེན་པ་ལ་ཀུན་ཏུ་རྨོངས་པ་བཟློག་པའི་ཕྱིར་བརྗོད་པར་བྱེད་ཅེས་བྱ་བའི་དོན་ཏོ། །ཡིད་ཀྱི་བདེན་པ་བཞི་ལ་མི་རྟག་པ་ལ་སོགས་པའི་རྣམ་པ་རྣམས་ཀྱིས་ཞེས་བྱ་བ་ནི་བཟོད་པ་དང་རྩེ་མོ་དག་དགེ་བའི་རྩ་བ་ཆུང་ངུ་དང་འབྲིང་དག་ལ་བཟོད་པའོ་ཞེས་བཤད་པ་ཡིན་ནོ། །དེ་ཉིད་
ཀྱི་ཕྱིར་འདི་དག་བདེན་པ་དང་མཐུན་པའོ། །འདི་དག་འཇིག་རྟེན་པའི་ངེས་པ་ལ་འཇུག་པས་དེའི་ཕྱིར་ཡོངས་སུ་མི་ཉམས་པའི་སྒོ་ནས་སོ། །དེ་ལྟ་བུ་ཉིད་ཀྱི་རྒྱུ་ལས་ཞེས་བྱ་བ་ནི་ཆོས་དྲན་པ་ཉེ་བར་གཞག་པ་ཉིད་ཀྱིས་བདེན་པའི་རྣམ་པ་དག་འགོད་པའི་ཕྱིར་ཞེས་བྱ་བའི་དོན་ཏོ། །ཆོས་དྲན་
པ་ཉེ་བར་གཞག་པ་ཉིད་ཀྱིས་ཡིན་གྱི་གཞན་གྱི་མ་ཡིན་ནོ་ཞེས་བྱ་བ་ནི། མཐོང་བའི་ལམ་དང་འདྲ་བའི་ཕྱིར་བཟོད་པ་རྣམས་སྤྱི་ལ་དམིགས་པའི་ལམ་ཉིད་དུ་བརྗོད་དོ། །གང་སྐད་ཅིག་མ་གཅིག་ཉིད་དེ་ལ་ཆེན་པོ་ཞེས་བྱ་བ་དང་ཡང་བཟོད་པ་འདི་དག་ལ་ཆུང་ངུ་དང་འབྲིང་དང་ཆེན་པོ་ཉིད་
དུ་ཡོངས་སུ་གཅོད་པར་བྱེད་ཅེ་ན། ཆུང་ངུ་ནི་རེ་ཞིག་བཟོད་པ་བརྒྱད་ཀྱིས་སེམས་རྣམས་སོ། །འདི་ཅི་ལྟར་རྣལ་འབྱོར་སྤྱོད་པ་རྣམས་ཡིད་ལ་བྱེད་ཅེ་ན། འདོད་པ་ན་སྤྱོད་པའི་སྡུག་བསྔལ་དང་གཟུགས་ན་སྤྱོད་པའི་སྡུག་བསྔལ་ཞེས་རིམ་པ་འདི་ཉིད་ཀྱིས་ཀུན་འབྱུང་དང་འགོག་པ་དང་ལུམ་
རྣམས་ཀྱང་ཡིད་ལ་བྱེད་དེ། འདི་དག་བཟོད་པ་ཆུང་ངུ་དང་འབྲིང་དང་ཐ་མའོ། །གཟུགས་དང་གཟུགས་མེད་པའི་གཉེན་པོ་ལ་སོགས་པ་བདེན་པའི་རྣམ་པ་དམིགས་པ་རེ་རེ་ནས་ཕྲི་ནས་ཞེས་བྱ་བ་འབྱུང་སྟེ། སོགས་པ་ཞེས་བྱ་བའི་སྒྲས་ནི་གཟུགས་དང་གཟུགས་མེད་པ་ན་སྤྱོད་པའི་ཉོན་