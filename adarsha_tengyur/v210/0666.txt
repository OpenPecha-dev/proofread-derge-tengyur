དག་པར་རིག་པ་ནི་གཏན་ཚིགས་རིག་པའོ། །བྱེ་བྲག་ཏུ་སྨྲ་བ་རྣམས་ན་རེ་སངས་རྒྱས་ཀྱི་བཀའ་ཁོ་ན་ཡིན་ཏེ། ཆོས་འདི་པ་རྣམས་ཁོ་ན་དེ་སྐྱེད་པའི་ཕྱིར་རོ་ཞེས་ཟེར་རོ། །གང་ལ་གཅིག་ཡོད་པ་དེ་ལ་གདོན་མི་ཟ་བར་སོ་སོ་ཡང་དག་པར་རིག་པ་བཞི་ཆར་ཡོད་དེ་ཞེས་བྱ་བ་ནི་
ལམ་གཅིག་གི་འབྲས་བུ་ཡིན་པའི་ཕྱིར་རོ། །མ་ཚང་བར་ནི་དེ་ཐོབ་མེད། །ཅེས་བྱ་བ་ནི་འགས་ཀྱང་སོ་སོ་ཡང་དག་པར་རིག་པ་དག་མ་ཚང་བར་འཐོབ་པར་མི་འགྱུར་རོ། །དེ་དག་ཀྱང་ཚེ་རབས་གཞན་དུ་ཡི་གེ་དང་དོན་ལ་མཁས་པར་བྱས་པ་ལ་བལྟོས་ཏེ་སྐྱེའོ། །
གང་ལ་གཅིག་ཡོད་པ་དེ་ལ་གདོན་མི་ཟ་བར་ཐམས་ཅད་ཅེས་བྱ་བ་ནི་ལམ་གཅིག་གི་འབྲས་བུ་ཡིན་པའི་ཕྱིར། མ་ཚང་བར་ནི་དེ་ཐོབ་མེད། །ཅེས་བྱ་བ་སྟེ་འཕགས་པའི་རིགས་ནི་འཕགས་པའི་རིགས་ལ་གནས་པ་བཞིན་ནོ། །གཞན་དག་ན་རེ་མ་ཚང་བའི་སོ་སོ་ཡང་
དག་པར་རིག་པ་རྣམས་ཀྱི་སོ་སོ་ཡང་དག་པར་རིག་པ་འཐོབ་པའི་སྒྲ་ཐོབ་པ་མ་ཡིན་ནོ་ཞེས་ཟེར་རོ། །ངེས་པའི་ཚིག་དང་དོན་གྱི་དམ་བཅའ་ལ་ཐོགས་པ་མེད་པ་ནི་སོ་སོ་ཡང་དག་པར་རིག་པའོ། །དེ་དག་ནི་རབ་ཀྱི་མཐའ་པའི་བསམ་གཏན་གྱི་སྟོབས་ཀྱིས་འཐོབ་པོ་ཞེས་བྱ་བ་
ནི་ཉོན་མོངས་པ་མེད་པ་ལ་སོགས་པ་ཡོན་ཏན་རྣམས་ནི་རབ་ཀྱི་མཐའ་པ་བསམ་གཏན་བཞི་པ་བསྐྱེད་ནས་འཐོབ་ཀྱི། གཞན་དུ་ནི་མ་ཡིན་ནོ། །རབ་ཀྱི་མཐའ་པ་དེ་ཉིད་ཅེས་བྱ་བ་ལ། དེ་ཉིད་ཉོན་མོངས་པ་མེད་པ་ལ་སོགས་པ་ལས་ཐ་དད་པ་སྦྱོར་བ་ལས་བྱུང་བ་བསམ་གཏན་
བཞི་པ་ཆེན་པོའི་ཆེན་པོའོ། །དེའི་སྟོབས་ཀྱིས་འཐོབ་པ་ཡིན་གྱི་ཞེས་བྱ་བ་ནི་རབ་ཀྱི་མཐའ་པའི་སྟོབས་ཀྱིས་སོ། །དེ་བསམ་གཏན་བཞི་པའི་ས་པ་ནི་མ་ཡིན་ཏེ། དེ་ན་རྟོག་པ་མེད་པའི་ཕྱིར་དང་། རྟོག་པ་དང་བཅས་པའི་སེམས་ཀྱིས་དེ་ཀུན་ནས་སློང་བའི་ཕྱིར་རོ། །ཉོན་
མོངས་པ་མེད་པ་ལ་སོགས་པའི་ཡོན་ཏན་རྣམས་ཀྱི་མཐའ་པའི་བསམ་གཏན་གྱིས་བསྡུས་པས་དེའི་བདག་ཉིད་ཞེས་བྱ་བའོ། །ཡང་དེའི་རང་བཞིན་མ་ཡིན་པའི་ཕྱིར་རོ། །འཕེལ་བའི་རབ་ཏུ་ཕྱིན་པ་ཡིན་ཞེས་བྱ་བ་ནི་ཐམས་ཅད་མ་ཡིན་ནོ་སྙམ་དུ་བསམ་པའོ། །མི་