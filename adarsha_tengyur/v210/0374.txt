ཕྱིར། སྐྱེས་བུ་བྱེད་པའི་འབྲས་བུ་དང་ཡང་ལྷན་ཅིག་འབྲས་བུ་ཡིན་ནོ། །འདུས་མ་བྱས་ཀྱང་འབྲས་བུ་སྟེ། དུས་གསུམ་གྱི་ཕྱིར་དེ་ལ་ཞེས་སོ། །དེ་ཅིས་ཀྱང་དགེ་སྦྱོང་ཚུལ་གྱི་འབྲས་བུ་ཉིད་ལ་སྤྱོད་པར་བྱེད། དེའི་ཕྱིར་བསམ་གཏན་རྣམས་ཀྱི་འབྲས་བུ་ཡོངས་སུ་
ཤེས་པ་བརྒྱད་དོ་ཞེས་བྱ་བ་གྲུབ་བོ། །མ་གྲུབ་པོ་ཞེས་སྨྲ་བ་ན། གང་རེ་ཞིག་བསམ་གཏན་བཞི་པའི་ས་པའི་མཐོང་བའི་ལམ་མངོན་དུ་གྱུར་པ་ན་ས་དྲུག་གིས་ནི་མ་འོངས་པ་བསྒོམ་པའི་ལམ་ཞེས་བཤད་པ་ནི་རེ་ཤིག་ལན་མ་ཡིན་ནོ། །སྐལ་བ་མི་མཉམ་པའི་ས་པའི་ཡང་
གཟུགས་དང་གཟུགས་མེད་པ་ཁོ་ནའི་གཉེན་པོ་ཐོབ་པའི་ཕྱིར་རོ། །གང་གི་ཕྱིར་སྐལ་བ་མི་མཉམ་པ་སྒོམ་པར་བྱེད་པ་དེའི་ཕྱིར་གཉེན་པོ་གཞན་ཡང་ཞེས་བྱ་སྟེ། འདི་སྲིད་པའི་རྩེ་མོ་ལས་འདོད་ཆགས་དང་བྲལ་བ་ག་ལས་ཡིན། ས་དགུའི་ལམ་མ་འོངས་པ་སྒོམ་པར་བྱེད་དོ་ཞེ་ན་
མ་ཕྱིན་ནོ། །དེ་ནི་འདི་ལས་གཞན་པའི་གཉེན་པོ་ཡང་སྟེ། དེར་འཇིག་རྟེན་པ་བསྒོམ་པ་པོ་ཞེས་པ་གོ་བར་ནུས་སོ། །གང་ཁོ་ན་འདི་གཅིག་འདི་ཅིག་ཅར་བརྒྱད་པའི་སའི་གཉེན་པོ་ཁོ་ན་བརྒྱད་པའི་སའི་གཉེན་པོ་ཉིད་དུ་སྒོམ་པར་བྱེད་དོ་ཞེས་གྲུབ་པ་ལ། སྐལ་བ་མི་མཉམ་པའི་ཤེས་
པའི་རྣམ་པ་སྒོམ་པ་མཚན་ཉིད་མི་མཐུན་པ་ཉིད་དང་ཤེས་པར་བྱེད་པ་མཐོང་བའི་ལམ་ཡང་གཉེན་པོ་གཞན་མ་ཡིན་པས་མ་འོངས་པ་སྒོམ་པའོ། །སྡུག་བསྔལ་ལ་སོགས་པའི་བཟོད་པ་དང་ཤེས་པ་རྣམས་ནི་མ་ཡིན་ནོ། །ཀུན་འབྱུང་བ་ལ་སོགས་པ་མཐོང་བས་སྤང་བར་བྱ་བའི་ཉོན་
མོངས་པའི་གཉེན་པོ་ཞེས་བྱ་བ་ནི། ཀུན་འབྱུང་ལ་སོགས་པའི་བཟོད་པ་མངོན་དུ་གྱུར་པ་ན། ཐོབ་པའི་རིགས་རྣམས་དང་སྡུག་བསྔལ་ལ་སོགས་པ་དང་བཟོད་པ་དང་ཤེས་པ་རྣམས་སྒོམ་པར་བྱེད་དོ། །ཡང་ས་གཞན་པ་རྣམས་སྒོམ་པར་བྱེད་དོ། །མཐོང་བའི་ལམ་ཉིད་དམ་དཔག་
ཏུ་མེད་པའི་མ་འོངས་པ་ན་བསྒོམ་པའི་བཟོད་པ་རྣམས་ཉིད་དུ་ཤེས་པ་རྣམས་ལ་ཤེས་པ་ཉིད་དུ་སྒོམ་པར་བྱེད་དོ། །དེ་ལས་གཞན་པའི་གཉེན་པོ་མ་འོངས་པ་བསྒོམ་པའི་སྐབས་ཡོད་པས་འདོད་པའི་ཁམས་ཀྱི་འདོད་ཆགས་དང་བྲལ་བ་རྗེས་སུ་ཤེས་པ་དང་གཟུགས་དང་གཟུགས་