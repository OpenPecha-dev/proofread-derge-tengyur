འབྱུང་བར་མི་འགྱུར་ན། དེ་ཙམ་གྱིས་བདག་འདི་ཡང་དག་པར་ཀུན་ནས་ཆད་པ་ཡིན་ནོ་སྙམ་དུ་སེམས་སོ་ཞེས་གསུངས་པ་ལྟ་བུའོ། །ཁམས་གསུམ་པ་སྨོས་པ་ནི་ཟག་པ་མེད་པའི་ཆོས་མི་རྟག་པ་ཉིད་བསལ་བའི་ཕྱིར་ཏེ། འདི་ནི་
སྲེད་པའི་གཞིའི་གནས་སུ་གྱུར་པ་མ་ཡིན་པས་སེལ་བ་ཡིན་ནོ། །མཐོང་བས་སྤང་བར་བྱ་བ་ལ་ཡོད་པའི་མི་རྟག་པ་ནི་རེ་ཞིག་ཅིའི་ཕྱིར་བསྒོམ་པས་སྤང་བར་བྱ་བ་མ་ཡིན་ཞེ་ན། སྲེད་པའི་མི་རྟག་པ་ཉིད་ཀྱི་ཡུལ་ནི་འཇིག་པའི་སྲེད་པ་ཞེས་བརྗོད་དོ། །བརྗོད་
པར་བྱ་བ་འདི་ཡོད་དེ། འོན་ཏེ་མདོ་དང་མཐུན་པ་ཉིད་དུ་བརྗོད་ན། མདོ་ལས་ནི་སྲེད་པ་གསུམ་གསུངས་ཏེ།འདོད་པའི་སྲེད་པ་དང་སྐྱེ་བའི་སྲེད་པ་དང་འཇིག་པའི་སྲེད་པ་རྣམས་སོ། །དེ་ལ་འདི་ནི་རིས་མཐུན་པའི་མི་རྟག་པ་ཉིད་ལ་མངོན་པར་འདོད་དེ། 
རྣམ་པར་སྨིན་པའི་རྒྱུན་ཆད་པར་འདོད་དོ། །དེ་ལྟར་ཡང་འདི་ཉིད་དུ་འདི་གཅིག་པུ་སྡུག་བསྔལ་མཐར་ཕྱིན་པར་འགྱུར་རོ། །ཀྱེ་མ་བདག་ཆད་པར་གྱུར་ན་མི་རུང་གིས་མ་ཤི་ཚུན་ཆད་བདེ་བར་གྱུར་ཅིག་ནད་མེད་པར་གྱུར་ཅིག་སྙམ་པ་དེ་ལྟ་བུ་མཐོང་བས་སྤང་བར་བྱ་
བ་མ་ཡིན་ཡང་འཇིག་པའི་སྲེད་པར་འདོད་དོ། །གླང་པོ་ཆེའི་རྒྱལ་པོ་ཞེས་བྱ་བ་དེ་ལྟ་བུ་ལ་སོགས་པ་ཞེས་བྱ་བ་ལ་སོགས་པ་ཞེས་བྱ་བའི་སྒྲས་ནི་ལྷ་མ་ཡིན་གྱི་དབང་པོ་དང་། བུད་མེད་རིན་པོ་ཆེ་དང་། བྱང་གི་སྒྲ་མི་སྙན་པ་ལ་སོགས་པ་བསྡུའོ། །ཕྱོགས་སྨོས་
པས་ན་དབང་པོའམ་འཁོར་ལོས་སྒྱུར་བར་གྱུར་ཀྱང་ཅི་མ་རུང་སྙམ་པ་དེ་ལྟ་བུ་ནི་ཀུན་ཏུ་འབྱུང་བ་ཡིན་ནོ། །ང་རྒྱལ་གྱི་རྣམ་པ་ཞེས་བྱ་བ་རྒྱས་པར་འབྱུང་བ་ནི། མཐོང་དང་བསྒོམ་པས་ཟད་བྱ་བ། །ཞེས་འབྱུང་བའི་ཕྱིར་རོ། །འཕགས་པ་ལ་ནི་ངའོ་སྙམ་པའི་ང་
རྒྱལ་དང་། ང་རྒྱལ་གྱི་རྣམ་པ་བསྒོམ་པས་སྤང་བར་བྱ་བ་དག་མ་སྤངས་ཀྱང་ཀུན་ཏུ་མི་འབྱུང་ངོ་། །དེ་དག་མ་སྤངས་ཀྱང་ཞེས་བྱ་བ་ནི་གསོད་པ་ལ་སོགས་པའི་ཀུན་ནས་དཀྲིས་པ་ལ་སོགས་པ་ང་རྒྱལ་གྱི་མཐར་ཐུག་བདག་གོ །འཇིག་ཚོགས་ལ་ལྟ་བས་རྒྱས་