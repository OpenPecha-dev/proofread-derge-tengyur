པར་འགྱུར་བ་ཡིན་ནོ་ཞེས་བྱ་བ་ནི་འཇིག་ཚོགས་ལ་ལྟ་བའི་སྒོ་ནས་འཇུག་པའི་ཕྱིར་རོ། །ལོག་པར་ལྟ་བ་རྒྱས་པར་འགྱུར་རོ་ཞེས་བྱ་བ་ལ་རྒྱུ་དང་འབྲས་བུའི་འབྲེལ་པ་ལ་ལོག་པར་ཞུགས་པ་ནི་སྡིག་པ་རྣམས་བྱེད་དོ། །རྒྱས་པར་ནི་སྤེལ་བ་དང་ཕན་བཏགས་ཞེས་བྱ་བའི་
ཐ་ཚིག་གོ །མི་དགེ་བའི་འགྱོད་པ་མ་ཡིན་ནོ་ཞེས་བྱ་བ་ལ། ངན་པར་བྱས་པ་ནི་ལུས་དང་ངག་གི་ལས་ཀྱི་རང་བཞིན་ཡིན་པའི་ཕྱིར་བསྒོམ་པས་སྤང་བར་བྱ་བ་ཡིན་ལ། འདོད་པ་ཡང་དེ་ལ་དམིགས་པ་ཡིད་ལ་གཅགས་པ་ཡིན་པས་དེ་ཡང་བསྒོམ་པས་སྤང་བར་བྱ་
བ་ཁོ་ནའོ། །འཕགས་པ་ལ་ནི་དེ་འབྱུང་བ་ཡང་མ་ཡིན་ཏེ། ཐེ་ཚོམ་གྱིས་ཀུན་ནས་བསླང་བའི་ཕྱིར་ལ། དེ་ཡང་མཐོང་བའི་ལམ་གྱིས་སྤངས་ཟིན་པའི་ཕྱིར་རོ། །རྐེད་པ་བཅག་པའི་ཕྱིར་ཞེས་བྱ་བ་ནི་རྟེན་བཅོམ་པའི་ཕྱིར་ཏེ། དེ་དག་གི་རྟེན་ནི་འཇིག་
ཚོགས་ལ་ལྟ་བ་ལ་སོགས་པ་དག་ཡིན་ཏེ་གསོས་འདེབས་པར་བྱེད་པ་ཡིན་པའི་ཕྱིར་རོ། །དེ་ནི་བཅག་པ་ཡིན་ཏེ། འཕགས་པས་འཇིག་ཚོགས་ལ་ལྟ་བ་ལ་སོགས་པ་རྣམས་སྤངས་པའི་ཕྱིར་རོ། །འདི་སྐད་བཤད་པར་འགྱུར་ཏེ། དེ་ལ་གསོས་འདེབས་པར་
བྱེད་པའི་ཉོན་མོངས་པ་མེད་པའི་ཕྱིར་སླར་སྐྱེ་མི་ནུས་སོ། །གཞན་དག་ན་རེ་སྟོང་པ་ཉིད་བསྒོམ་པས་ལས་དང་འབྲས་བུའི་འབྲེལ་པ་རིག་པའི་ཕྱིར་འཕགས་པས་ནི་དེ་མ་སྤངས་ཀྱང་ཀུན་ཏུ་མི་སྤྱོད་ལ་གསོད་པ་ལ་སོགས་པའི་ཀུན་ནས་དཀྲིས་པ་ནི་བསྒོམ་པས་སྤང་
བར་བྱ་བའོ་ཞེས་ཟེར་རོ། །སློབ་དཔོན་འདུས་བཟང་ན་རེ། དེ་ལྟར་སྲིད་པ་འདོད་པས་བརྩམ་པར་མི་བྱའོ་ཞེས་ཟེར་རོ། །ཅིའི་ཕྱིར་གཞན་གྱི་སྒོ་ནས་གྲུབ་པས་འཆད་པར་བྱེད་ཅེ་ན། སྤྱོད་པ་མི་སྲིད་པའོ། །རྣལ་སོགས་ཞེས་བྱ་བ་ནི་གང་ཞིག་འཕགས་པ་མ་
ཡིན་པའི་རྒྱུད་ལ་སྐྱེ་བའི་སྐབས་ཡོད་པ་དེ་དགག་པར་བསྟན་པ་དོན་དང་བཅས་པ་ཡིན་ནོ། །འཕགས་པ་རྣམ་པར་མཐོང་བས་སྤང་བར་བྱ་བའི་ཉོན་མོངས་པ་ཀུན་ཏུ་སྤྱོད་པའི་སྐབས་མེད་པའི་འདི་བསྒོམ་པས་སྤང་བར་བྱ་བ་ཤེས་སོ་ཞེ་ན། དེ་ནི་དེ་ལྟ་མ་ཡིན་ཏེ། མཐའ་