ཉིད་མ་ཡིན་ལ་སྡུག་བསྔལ་དང་འབྲེལ་པ་ཡང་མ་ཡིན་ཏེ། དེ་ནི་སྡུག་བསྔལ་འགོག་པར་འགྲོ་བའི་ལམ་ཡིན་པའི་ཕྱིར་རོ། །ལམ་གྱི་རྣམ་པ་རྣམས་སུ་ཡང་མ་ཡིན་ཏེ། དེ་ནི་སུན་འབྱིན་པའི་རྣམ་པར་ཞུགས་པས་ལམ་ལ་སྡང་བ་ཡིན་པའི་ཕྱིར་རོ། །ཡང་ཇི་ལྟར་སྨོན་པ་མེད་
པ་ནི་རེ་ཞིག་ལམ་ལ་སྨོན་པ་མེད་པའི་རྣམ་པས་འཇུག་པ་ཉིད་ཀྱི་སྨོན་པ་མེད་པའི་སྨོན་པ་མེད་པར་ཡང་འགྱུར་བ་མ་ཡིན་ནམ་ཞེ་ན་དེ་ནི་དེ་ལྟ་མ་ཡིན་ཏེ། སྨོན་པ་མེད་པ་ནི་སྲིད་པ་ལ་ལྡང་བས་ལམ་ལ་སྨོན་པ་མེད་དོ། །སྲིད་པ་རྣམས་ཁོ་ན་ལ་བསམ་པའི་སྒོ་ནས་
སྨོན་པ་མེད་པས་སྨོན་པ་མེད་པའོ། །ལམ་ནི་སྲིད་པ་ལ་བརྟེན་པ་དང་རག་ལས་པའི་ཕྱིར་ལམ་ནི་རབ་ཏུ་སྡང་བ་ཞེས་མི་འཐད་དོ། །དེ་ནི་ལམ་གྱི་རྣམ་པས་འཇུག་སྟེ། སྨོན་པ་མེད་པའི་སྨོན་པ་མེད་པ་ནི་ལམ་ཉིད་ལ་སྡང་བའི་སྒོ་ནས་མི་རྟག་པའི་སྐྱོན་གྱིས་སུན་འབྱིན་པའི་ཕྱིར་རོ། །
དེ་ནི་དེ་ལ་ལམ་ལ་སོགས་པའི་རྣམ་པ་རྣམས་ཀྱིས་འཇུག་པ་མི་འཐད་དོ། །འོ་ན་གལ་ཏེ་མི་རྟག་པ་ལམ་གྱི་རང་བཞིན་ལ་སྡང་ན། གང་མི་རྟག་པ་དེ་སྡུག་བསྔལ་ལོ་ཞེས་སྡུག་བསྔལ་གྱི་སྒོ་ནས་ཀྱང་ལམ་དེ་སྨོས་པར་ཐལ་བར་འགྱུར་རོ་ཞེ་ན། དེ་ནི་དེའི་མཚན་ཉིད་ཀྱི་ཕྱིར།
ལམ་མ་ཡིན་ཞིང་སྡུག་བསྔལ་གྱི་མཚན་ཉིད་མ་ཡིན་ནོ། །དེའི་གནས་སྐབས་ཡིན་ཀྱང་ཐ་དད་པ་མི་རིག་པའི་ཕྱིར་གང་གི་ཕྱིར་སྡུག་བསྔལ་གྱི་བདེན་པའི་ཐུན་མོང་མ་ཡིན་པའི་རྣམ་པའི་འདུ་ཤེས་ཉེ་བར་བཞག་ནས་མདོར་ན་ཉེ་བར་ལེན་པའི་ཕུང་པོ་ལྔ་སྡུག་བསྔལ་ལོ་
ཞེས་ངེས་པར་བཟུང་བའི་ཡང་ཕྱིར་རོ། །གལ་ཏེ་ལམ་མི་རྟག་པའི་ཕྱིར་སྡུག་བསྔལ་དུ་གྱུར་ན་ཕུང་པོ་རྣམས་ཞེས་བཤད་དོ། །མཚན་མ་མེད་པ་མཚན་མ་མེད་པའི་ཏིང་ངེ་འཛིན་མི་སློབ་པའི་མཚན་མ་མེད་པ་སོ་སོར་མ་བརྟགས་པའི་འགོག་པ་ལ་ཞི་བའི་རྣམ་པར་
དམིགས་སོ། །སོ་སོར་བརྟགས་པ་མ་ཡིན་པས་འགོག་པ་ནི་ངེས་པར་འབྱིན་པ་རྗེས་སུ་འབྲེལ་པ་དང་བཅས་པ་མ་ཡིན་པའི་ཕྱིར་དང་ལུང་དུ་མ་བསྟན་པའི་ཕྱིར་གྱ་ནོམ་པ་མ་ཡིན་པས་སོ་སོར་བརྟགས་པ་མ་ཡིན་པའི་འགོག་པ་སྡུག་བསྔལ་ཐམས་ཅད་དང་བྲལ་བ་མ་