པ་དེ་ཉིད་ཀྱི་ཞབས་བརྟེན་དུ་གཙོ་ཆེར་དམིགས་པ་ཡིན་ཏེ། དེའང་ཇི་ལྟར་དམིགས་པ་ཉིད་ཀྱང་། མདོ་ལས། བསོད་ནམས་རྣམ་སྨིན་བདེ་སྟེར་ཞི་བ་སྡུག་བསྔལ་ཐམས་ཅད་སེལ། །བསོད་ནམས་ལྡན་པའི་མི་ཡིས་བསམ་པ་རྣམས་ཀྱང་འགྲུབ། །བདུད་བཅོམ་ནས་ནི་བྱང་ཆུབ་མྱུར་དུ་
རེག་པར་འགྱུར། །མྱ་ངན་ལས་འདས་ཞི་བ་བསིལ་བའི་དངོས་པོ་ཐོབ། །ཅེས་དང་། དོན་ཀུན་གྲུབ་པའི་རྟོགས་བརྗོད་ལས། རང་དོན་ལ་འཇུག་དམིགས་པ་དང་བྲལ་ཞིང་། །གཞན་ལ་ཕན་པ་རྟག་ཏུ་བརྩོན་རྣམས་ཀྱིས། །གྲུབ་པ་ཉོན་མོངས་རྣམས་ལ་མི་འཇིགས་ཤིང་། །གདུང་དང་
གྲེགས་བྲལ་གཟིར་བྱེད་མིན་པར་གྱུར། །ཞེས་གསུངས་པ་ལྟར་ལྷག་པའི་བསམ་པ་སྟོབས་དང་ལྡན་པ་དང་བསོད་ནམས་ཀྱི་མཐུ་ཆེ་བ་རྣམས་ཀྱིས་བསྒྲུབ་པར་བྱ་བ་གང་དང་གང་ཡིན་པ་དེ་དམིགས་པ་ཙམ་གྱིས་མི་འགྲུབ་པ་མེད་པ་ནི་རང་དོན་བྲལ་བའི་སྐྱེས་བུ་དམ་པ་རྣམས་ཀྱི་ཁྱད་པར་གྱི་
ཆོས་ཏེ། དེའང་ཇི་ལྟར་ན། དེང་ཁམས་གསུམ་ཆོས་ཀྱི་རྒྱལ་པོ་མཁན་པོ་རིན་པོ་ཆེ་བསྟན་པའི་སྒྲོན་མེ་ཉིད་ནི་སྐུ་གསུང་ཐུགས་རྡོ་རྗེ་གསུམ་གྱི་བཅུད་ལེན་དམ་པ་བཞེས་ནས་འཚོ་གཞེས་སུ་བཞུགས་པ་དང་། དེའི་བྱ་བ་སེམས་ཅན་ཐམས་ཅད་ལ་ཕན་པའི་ཕྲིན་ལས་ཀྱིས་ནམ་མཁའི་ཁམས་
ཀྱི་མཐས་གཏུགས་པར་འགྲོ་བར་གྱུར་བ་འདི་ལྟར་དང་། སྡོམ་བརྩོན་བླ་མ་བསྟན་པའི་རྩ་ལག་ཆེན་པོ་སྐུ་མཆེད་དུ་བཅས་པ་རྣམས་ཀྱང་། སྡེ་བཞིའི་འབྲས་བུ་ཕུན་སུམ་ཚོགས་ཤིང་དགེ་བའི་ཕྲིན་ལས་དཀར་པོ་རྒྱ་མཚོའི་མཐར་ཐུག་ཏུ་ཁྱབ་པར་རྒྱུ་བའི་རྒྱལ་སྲིད་ཆེན་པོའི་མཛེས་པར་བྱེད་པའི་
རྒྱན་དུ། ལྷ་དང་མིའི་ཡུལ་གྱི་རིན་ཐང་ཆེ་བའི་ནོར་བུ་རིན་པོ་ཆེ་རབ་ཏུ་བརྩེགས་པའི་ཁྲི་འཕང་མཐོན་པོ་ལ་སྐུ་ཚེ་མི་ཤིགས་རྡོ་རྗེ་རིན་པོ་ཆེའི་ཁམས་སུ་བརྟས་ཤིང་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་ནས། དེའི་ཕྲིན་ལས་ཀྱི་འཁོར་ལོ་རིན་པོ་ཆེ་གཙུག་ལག་ལུགས་བརྒྱའི་རྩིབས་དང་ལྡན་
པས། འཛམ་གླིང་བྱང་ཕྱོགས་ཀྱི་འཛིན་མའི་དཀྱིལ་འཁོར་ཡངས་པར་རྒྱུ་བ་ལ་ཐོགས་པ་མེད་པའི་རབ་འབྱམས་དབང་གི་ཕྲིན་ལས་གྲུབ་པ་རྣམས་ལྷན་ཅིག་ཏུ་བྱུང་ཞིང་། ཤར་ཕྱོགས་གོང་མའི་ལུང་གིས་ཟླ་ཆུའི་རྒྱུད་ཀྱི་མི་སྡེ་ཉིས་སྟོང་ཙམ་ལ་སོགས་པའང་གསར་དུ་ལེགས་པར་སྩལ་ཏོ། །མཁྱེན་