དགུའི་ལྗོན་པ་མཆོག་གྱུར་ཅིག །སེམས་ཀྱི་གླང་པོ་འདོད་ལྷ་ཡི། །གཡོ་སྒྱུའི་འཕྲུལ་ལ་མ་ཆགས་པར། །ཆོས་འདུལ་པདྨའི་སྐྱེད་ཚལ་དུ། །བག་ཡོད་ར་བར་ཆུད་གྱུར་ཅིག །ཐམས་ཅད་མཁྱེན་པའི་རྒྱུ་ཡི་གཙོ། །སྙིང་རྗེ་ཤིན་
ཏུ་མཉེན་ལྡན་གྱིས། །འགྲོ་ལ་ལན་བརྒྱར་དཀྲིས་པ་བཞིན། །[ལྡན་པའི་གཟུགས་ཅན།] བྱང་ཆུབ་སེམས་མཆོག་འབྱང་བར་ཤོག །སྔགས་སྤྱོད་གསེར་གྱི་འཁོར་ལོ་ཡིས། །ཅིར་སྣང་ལྷན་སྐྱེས་ཡེ་ཤེས་ཀྱི། །འཁོར་དུ་བསྡུས་ནས་ [རབ་རྟོག །] རྣམ་བཞིའི་སྐུ། །ཟུང་འཇུག་
རྒྱལ་ས་ཟིན་པར་ཤོག །དེ་བརྙེས་ནས་ནི་སྐུ་གསུང་ཐུགས། །སྒྱུ་འཕྲུལ་བཀོད་པ་དཔག་ཡས་ཀྱིས། །ཕྱོགས་བཅུའི་གདུལ་བྱ་མ་ལུས་ [བསྡུས་དང་མ་བསྡུས་བསྲེས་པའི་གཟུགས་ཅན།] པའི། །ཆོས་རྔ་ཆེན་པོར་བདག་གྱུར་ཅིག །དེ་སྐད་སྨོན་བདག་གསུང་རྡོ་རྗེ། །མངོན་དུ་གྱུར་མིན་བདེན་
ཚིག་མཚོན། །གྲུབ་པ་མིན་ [ཆ་ཤས་ཅན་གྱི་གཟུགས།] ཡང་ལྷག་བསམ་མཐུས། །གང་སྨྲས་དོན་མེད་མ་གྱུར་ཅིག། །ཉི་བཞིན་སྟོན་པས་འཇིག་རྟེན་བརྒྱན། །དེ་ཡི་འོད་བཞིན་ཆོས་རབ་གསལ། །འདབ་བརྒྱ་པས་བཞིན་ [རྒྱུ་མ་ཚང་པའི་ཁྱད་པར་བརྗོད་པ།] དཔལ་འཐུངས་པའི། །བཀྲ་
ཤིས་ཀུན་གྱིས་དགེ་གྱུར་ཅིག །ཅེས་བླ་མ་རྡོ་རྗེ་གདན་པ་ཆེན་པོས་མཛད་པའི་གྲུབ་བརྙེས་བརྒྱད་ཅུ་རྩ་བཞིའི་བསྟོད་པའི་ [ངག་དོན་གྱི་དཔེ།] ཁ་འགེགས་སམ། འདི་ཁོ་ནས་ལོགས་སུ་བསྟོད་ཀྱང་རུང་བ་ལ། ཡན་ལག་བདུན་པ་གསོལ་བ་འདེབས་པ་དང་བཅས་པའི་ཚིགས་སུ་བཅད་པ་
ཚོགས་ཟུང་རྒྱ་མཚོ་འཕེལ་བའི་ཟླ་འོད་ཅེས་བྱ་བ་འདིའང་། །རྗེ་བཙུན་ནམ་མཁའ་དཔལ་བཟང་པའི་བཀས་བསྐུལ་ལྟར་རྣམ་གྲངས་དགེ་བའི་རྟེན་འབྲེལ་དུ་བཙུན་པ་ཚུལ་ཁྲིམས་རིན་ཆེན་ཞེས་བོད་པས་ལྷུན་གྲུབ་སྟེང་གི་ཆོས་གྲྭར་བྲིས་པ་དགེ་ལེགས་འཕེལ་བར་གྱུར་ཅིག །
སླར་ཡང་དཔལ་ལྡན་སྡེ་དགེ་ཁྲི་ཆེན་པ། །འཇིག་རྟེན་ཀུན་དུ་དགའ་སྟེར་དམ་པ་དེའི། །ཕྲིན་ལས་རྒྱ་མཚོའི་གོས་ཅན་མཛེས་ཕྱིར་དུ། །ངོ་མཚར་ཡི་གེར་འཁྲུངས་པའི་པར་དུ་བསྒྲུབས། །སརྦ་མངྒ་ལ་བྷ་ཝ་ཏུ།།