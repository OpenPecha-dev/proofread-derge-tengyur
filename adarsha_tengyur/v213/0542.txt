ཟེ་བ་ལང་གླང་པོ་དང་། །ཁྱི་དང་སྨེ་ཤ་ཅན་དག་དང་། །མཁས་པ་རྣམས་ནི་མཉམ་པར་བལྟ། །ཞེས་བྱ་བ་ལ་སོགས་པ་མེད་པར་ལྟ་བའི་ཚིགས་སུ་བཅད་པ་མང་པོ་བསྟན་ཅིང་། སྣ་ཚོགས་པའི་གཟུགས་བསྟན་པས་བསླུས་ནས། སྲིད་སྒྲུབ་ཀྱི་ཁ་ལོ་པ་རང་ཉིད་ཀྱིས་བྱས་ཏེ། གཡུལ་
བགྱེ་བས་འཐབ་དཀའི་རིགས་དཔུང་གི་ཚོགས་བཅོ་བརྒྱད་དང་བཅས་པ་བརླག་པར་གྱུར་ཏོ། །རཱུ་པ་ཏི་ཞེས་བྱ་བའི་རྒྱལ་པོ་དཔུང་གི་ཚོགས་གཅིག་དང་བཅས་པ་གཡུལ་འགྱེད་པའི་ཚེ། བུད་མེད་ཀྱི་ཆ་ལུགས་སུ་བྱས་ཏེ་བྲོས་ནས་རི་ཁ་བ་ཅན་གྱི་ཁྲོད་དུ་ཞུགས་ཏེ། གནས་པའི་རིགས་
ལས་དེང་སང་ན་ཡང་བོད་ཅེས་བྱ་བར་གྲགས་པ་ཡིན་ནོ་ཞེས་འབྱུང་བ་དང་། བོད་ཀྱི་གཏམ་རྒྱུད་ལྟར་ན་སྤྱན་རས་གཟིགས་དབང་ཕྱུག་ལ་བཅོམ་ལྡན་འདས་སྣང་བ་མཐའ་ཡས་ཀྱིས་བྱང་ཆུབ་སེམས་དཔའ་ཐུགས་རྗེ་དང་ལྡན་པ་ཁྱོད་ཁ་བ་ཅན་གྱི་རྒྱལ་ཁམས་བྱ་བ་ཡོད་པས། བཅོམ་
ལྡན་འདས་ཤཱཀྱ་ཐུབ་པའི་གདུལ་བྱར་མ་གྱུར་པས་སྐུའི་ཞབས་ཀྱིས་མ་བཅགས། གསུང་གི་འོད་ཟེར་གྱིས་མ་ཁྱབ། ཐུགས་ཀྱི་བྱིན་གྱིས་མ་བརླབས་པས། ཁྱོད་ཀྱིས་ཁ་བ་ཅན་གྱི་སེམས་ཅན་རྣམས་དང་པོར་ཟང་ཟིང་གིས་བསྡུས། དེ་ནས་ཆོས་ཀྱི་སྦྱིན་པས་ཐུལ་ལ་དེ་རྣམས་ཀྱི་
རྒྱུད་སྨིན་པར་མཛོད་ཅིག་ཅེས་བྱ་བ་བྱུང་ངོ་། །དེ་ནས་བྱང་ཆུབ་སེམས་དཔའ་འཕགས་པ་སྤྱན་རས་གཟིགས་དབང་ཕྱུག་གིས་ཕོ་བྲང་རི་པོ་ཏ་ལའི་རྩེ་མོ་རིན་པོ་ཆེ་སྣ་ཚོགས་པའི་ཁང་བཟངས་ནས་ཁ་བ་ཅན་དུ་གདུལ་བྱའི་སེམས་ཅན་ལ་གཟིགས་པས། སངས་རྒྱས་ཀྱི་བསྟན་པ་མེད་པར་
མཚན་མོ་མུན་པ་མུན་རུམ་དང་འདྲ་བར་མུན་ནག་འཐིབས་པོར་འདུག་པ་གཟིགས་ནས། དེར་སྐྱེས་པའི་སེམས་ཅན་རྣམས་མཚོ་ལ་ཁ་བ་བབ་པ་ལྟར་ཡར་འཐོན་པ་མེད་པར་མར་ངན་སོང་དུ་འགྲོ་བར་འདུག །དེ་ནས་ཐར་པ་མེད་པར་ལྕགས་ཀྱི་ཟ་མ་ཏོག་ཁ་བཅད་པ་འདྲ་བར་གཟིགས་
ནས་དེར་འགྲོ་བའི་དོན་བྱེད་པ་ལ་ནི། དུས་དེ་ཙམ་ན་བོད་ཁམས་གླིང་དགུ་ཞེས་པ། རིན་པོ་ཆེ་འོད་ཀྱི་གླིང་ནི་སྟོད་ཁམས་གསུམ་སྟེ། གཡའ་རི་དང་། གངས་རིའི་བར་ན་གླང་པོ་ཆེ་དང་རི་དྭགས་རྣམས་ཀྱིས་དབང་བྱས་པ། རུ་བཞི་སོག་པའི་གླིང་ནི་བར་ཁམས་གསུམ་སྟེ། བྲག་རི་