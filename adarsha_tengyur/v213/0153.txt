ཀྱི་ཡུལ་གྲུ་ན་བྲམ་ཟེའི་རིགས་སུ་སྐྱེས་ཤིང་། གཞོན་ནུའི་དུས་ནས་སྒྲ་ཚད་ལ་མཁས་པར་སྦྱངས་སོ། །དེར་དེའི་མ་སངས་རྒྱས་པ་ལ་དད་པས་ནང་པའི་གྲུབ་མཐར་གཟུད་པར་འདོད་ཀྱང་། ཕའི་དབང་དུ་སོང་ནས་ཕྱི་རོལ་པའི་གྲུབ་མཐར་སྦྱར་བ་དང་དབང་ཕྱུག་བསྒྲུབས་པས་
ཞལ་གཟིགས་ཤིང་མངལ་སྐྱེས་ཐམས་ཅད་ཀྱིས་མི་ཐུབ་པར་གྱུར་ཅིག་ཅེས་པའི་སྨོན་ལམ་བཏབ་ནས་དེའི་གྲོགས་སུ་སྒྲ་ཚད་ལ་མཁས་པ་སྲིང་མོ་པཎྜི་ཏ་དང་། ནེ་ཙོ་པཎྜི་ཏ་དང་། བསྒྱུར་བ་ཙམ་གྱིས་རྩོད་པའི་ཡི་གེ་རང་བྲིས་སུ་འབྱུང་བའི་ཐོད་ལེ་ཀོར་རྣམས་དངོས་གྲུབ་ཏུ་བྱིན་ནོ། །དེ་གསུམ་གྱིས་མ་ཐུབ་ན་
དབང་ཕྱུག་རང་ཉིད་ལ་ཞུགས་ནས་བྱིན་གྱིས་བརླབས་པར་ཁས་འཆེས་སོ། །དེས་རྒྱ་གར་ཤར་ཕྱོགས་ནས་རིམ་པ་བཞིན་དུ་རྩོད་པས་སུས་ཀྱང་མ་ཐུབ་པར་ཨཱརྱ་དེ་ཝས་ཕམ་པར་བྱས་པས་སྐྱོ་ནས་གངྒཱར་ལྕེབ་པར་བརྩམས་པ་ན། སློབ་དཔོན་འཕགས་པས་སྡེ་སྣོད་ཀྱི་གླེགས་བམ་མང་པོ་ཡོད་
པའི་ལྷ་ཁང་དུ་བཅུག་གོ། །དེར་སྨོན་ལམ་གྱི་དབང་གིས་གླེགས་བམ་ལ་བལྟས་པས་རང་གི་ལྟ་བ་ནོར་བར་གོ་སྟེ། རྒྱུ་འབྲས་ལ་སྐུར་བ་བཏབ་པ་དྲན་ཏེ་འགྱོད་ཅིང་ཉེས་པ་ལྩེ་འདིས་བྱས་སོ་ཞེས་རང་གི་ལྕེ་གཅོད་པའི་ཕྱིར་སྤུ་གྲི་བླངས་པས་དེ་ལྟར་བགྱིད་དུ་མ་སྟེར་བའི་ནུབ་མོ་དེར་རྨི་ལམ་དུ། སྔར་བྱས་པའི་
སྡིག་པ་ལ་འགྱོད་པ་སྐྱེས་ཀྱང་སྡིག་པ་མ་བྱེད། ད་ནང་པའི་བསྟན་པ་ལ་ཞུགས་ནས་ལས་འབྲས་སྟོན་པའི་བསྟན་བཅོས་བརྩམས་ན་སྡིག་པ་བདག་གོ་ཞེས་ལུང་བསྟན་བྱུང་ངོ་། །དེ་ནས་མདོ་དྲན་པ་ཉེར་གཞག་ལ་སོགས་པ་ལ་བརྟེན་ནས་ལས་འབྲས་སྟོན་པའི་བསྟན་བཅོས་བརྩམས་སོ། །དེ་ནས་
ཨཱརྱ་དེ་ཝའི་བཀའ་ལས་རབ་ཏུ་བྱུང་བའི་སྡོམ་པ་ལ་གནས་ཤིང་གདམས་ངག་ཉམས་སུ་བླངས་པས་དངོས་གྲུབ་བརྙེས་སོ། །དེ་ནས་བརྩམས་པའི་བསྟན་བཅོས་ཀྱི་སྒོ་ནས་རྒྱལ་བའི་བསྟན་པ་ཉིན་མོ་ལྟར་མཛད་པའི་ཚུལ་གཞན་ཡང་། ཡན་ལག་བརྒྱད་པ་ཆེན་པོ་དང་། ཡན་ལག་བརྒྱད་པ་ལ
འཇུག་པ་དང་། སྙིང་པོ་བསྡུས་པ་དང་། ཡན་ལག་བརྒྱད་པ་བསྡུས་པ་སྟེ་བཞི་དང་། སངས་རྒྱས་ཀྱི་སྐྱེས་རབས་སོ་བཞི་པ་དང་། སངས་རྒྱས་ཀྱིས་མཛད་པ་སྙན་དངགས་ཆེན་པོ་ལ་སྦྱར་བ་དང་། བྱང་ཆུབ་ཀྱི་སེམས་བསྒོམ་པའི་མན་ངག་གཉིས་དང་། མི་དགེ་བ་བཅུ་དང་དགེ་བ་བཅུ་བསྟན་པ་