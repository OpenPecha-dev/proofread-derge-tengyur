ཏེ་ཅུང་ཟད་སྤྲོས་པ་མཁས་པའི་ཚུལ། །ཡིན་གྱི་ཉི་མ་འཕུལ་བའི་ཐབས་མ་ཡིན། །དགོས་པ་ཆོས་དང་དམ་པའི་དྲིན་གཟོ་བར། །ཡིན་གྱི་གཡར་དགའ་རྫུན་གྱི་འཁོར་ལོ་མིན། ༡༤ །སྡེ་བཞིའི་དཔལ་ནི་གཅེས་པའི་བུས་པ་མིན། །བཅད་ལྷུག་སྤེལ་མ་དགའ་
མའི་ལུས་མ་ཡིན། །[ངེས་པ་ཅན་གྱི་སྦྱར་བ།] སྒྲ་དོན་གབ་ཚིག་ལུས་ཕྲའི་དོ་ཤལ་མིན། །དེ་ཕྱིར་ལེགས་བཤད་རྩོམ་པ་བདག་སྤྲོའོ། ༡༥ །ལུང་དང་རིགས་པ་གཉིས་སུ་འབྲེལ་ཆེ་བས། །ཡུན་རིང་སྦྱང་པར་འོས་ [ཕན་ཚུན་མེད་པའི་བྱེད་རྒྱུ།] པ་བྱ་བའི་ཁུར། །ཐོས་པ་ཉུང་དུ་ངས་ནི་བདེ་བླག་ཏུ། །
བརྩམས་པ་འདི་ཡང་འདྲེན་མཆོག་བླ་མའི་དྲིན། ༡༦ །མཛུབ་རྩེས་ཤེལ་གྱི་ཏམྦུ་རབ་བསྣུན་པའི། །རབ་སྙན་ཚིག་གི་འབྱུང་གནས་དམ་ [དགའ་བའི་འགྱུར་བ་སྒེག་པའི་ཉམས།]  མ་དེ། །འདི་ན་ངེས་པར་མཆིས་ཞེས་ཡི་གེའི་ཚོགས། །ཁོང་ནས་ལན་བརྒྱར་འཛུམ་པ་ཡིན་ནམ་སྙམ། ༡༧ །ཚུལ་ 
འདིར་རྣམ་པར་སྤྲོས་ལས་བྱུང་བ་ཡི། །ལེགས་ [ཏིང་ངེ་འཛིན་གྱི་རབ་རྟོག །] པར་བགྱིས་པ་ཟླ་བའི་འཁྲི་ཤིང་དང་། །མུ་ཏིག་ཀུ་མུ་དཱ་ཡི་མདངས་འདྲ་དེ། །དཔལ་ལྡན་བླ་མ་མཉེས་པའི་མཆོད་པ་འབུལ། ༡༨ །སེམས་ཅན་མོས་པའི་ཕྲ་རབ་རྡུལ་གྱི་ཕྲེང་བ་རབ་བརྩེགས་སྲིད་པའི་ས་བཞིའི་ [མང་པའི་དཔེ།]
བླ་མ་རུ། །དཔལ་གྱི་འབྱུང་གནས་སྟོབས་བཅུ་མངའ་བ་གང་གི་ཐུགས་རྗེ་གཞལ་དུ་མེད་པར་འཁྲིགས་པའི་སྤྲིན། །འབད་རྩོལ་མཚན་མ་ཉེ་བར་ཞི་ལས་ཆོས་ཀྱི་ཆར་རྒྱུན་ཇི་སྙེད་བབ་པ་དགེ་ [གཟུགས་ཅན་གྱི་རྒྱན་ལས་ལྡན་པའི་གཟུགས་ཅན།] ལེགས་ཀྱི། །རིན་ཆེན་བྱེ་བའི་འབྱུང་གནས་ཉིད་
དུ་ལེགས་པར་འཁྱིལ་འདི་འཇིག་རྟེན་ཁམས་སུ་གནས་གྱུར་ཅིག ༡༩ །དེ་ལྟར་ཐམས་ཅད་མཁྱེན་པ་ཆེན་པོ་ཉི་མའི་གཉེན་གྱི་བཀའ་ལུང་སྤྱི་དང་བྱེ་བྲག་གི་དགོངས་དོན་རྣམ་པར་འགྲེལ་པའི་བསྟན་བཅོས་གངས་ཅན་པའི་སྐད་དུ་འགྱུར་རོ་འཚལ་གྱི་ཆོས་སྦྱིན་རྒྱུན་མི་འཆད་པའི་ངོ་
མཚར་འཕྲུལ་གྱི་ཕྱི་མོ་རྫོགས་ལྡན་བསྐལ་པའི་བསོད་ནམས་ཀྱི་སྤྲིན་ཕུང་རྒྱས་པར་དཀྲིགས་པའི་ཚུལ་ལས་ཉེ་བར་བརྩམས་པའི་གཏམ་ངོ་མཚར་ཆུ་གཏེར་འཕེལ་བའི་ཟླ་བ་གསར་པ་ཞེས་བྱ་བ་འདི་ནི་བོད་ཆེན་པོར་གྲགས་པའི་མཛིན་མའི་དཀྱིལ་འཁོར་རྣམ་པར་ཡངས་བ། མཚུངས་