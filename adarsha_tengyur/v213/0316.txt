སྡེ་བཞིའི་སྙེ་མ་དུད་པའི་ཚལ་དུ་སྟོབས་ཀྱི་ཤིང་རྟར་ཡང་དག་འཛེགས། །བསྡུ་དངོས་བཞི་ཡི་འཁོར་ལོའི་འགྲེས་མཛེས་སྙིང་རྗེའི་གདུང་སྐྱོབ་དཀར་པོ་ཡིས། །འཇིག་རྟེན་ཁམས་སུ་རྫོགས་ལྡན་ཆོས་ཀྱི་གྲིབ་མ་ཡིད་དུ་འོང་འཇོ་བ། །ཆོས་དང་སྲིད་པར་དགེ་བའི་རྒྱལ་སྲིད་ཅིག་ཅར་སྐྱོང་བའི་
[གཟུགས་ཅན་ལས་མ་བསྡུས་པ།] མི་བདག་ཡོད། །ཇེ་མཐོའི་རིགས་ཀྱི་ས་བོན་མ་རྨས་པ། །བདེ་བར་འགྲོ་བའི་ཞིང་སར་བཏབ་པ་ལས། །ལུས་ཅན་ཡོངས་ཀྱི་མཉེས་གཤིན་ཟླ་མེད་པའི། །སྐྱེས་བུ་དམ་པའི་ལོ་ཏོག་ཅི་ཡང་ལེགས། ། དེ་དེའི་རྒྱུད་དུ་འབབ་སྟེགས་ལེགས་བྱས་པའི། །བཞིན་
བཟང་ལང་ཚོ་གསར་བུའི་དཔལ་ཉིད་དང་། [མ་བསྡུས་པའི་གཟུགས་ཅན།] །མཉམ་དུ་སྒྱུ་རྩལ་ཀུན་ལ་རབ་སྒྲིན་པའི། །གཏམ་སྙན་དང་པོའི་ཕོ་ཉ་བཞིན་དུ་རྒྱུ། །འགའ་ཞིག་རྣམ་པ་ཐམས་ཅད་མཁྱེན་པའི་རྒྱུ། །བློ་ལྡན་རྣམས་ཀྱི་འཇུག་ [ཡོན་ཏན་ལྷན་ཅིག་བརྗོད་པ་ལ་ཆོས་ཀྱི་དཔེས་བརླིང་བ།] ངོགས་ཤེས་
བྱའི་གནས། །གྲངས་མེད་སྤྲོ་བ་མཆོག་གིས་རབ་སྦྱངས་པས། །མཁས་དང་གྲུབ་པའི་རྩེ་མོར་མ་ཕྱིན་སུ། །ཟབ་བརླིང་གཞོན་ནུའི་བརྟུལ་ཞུགས་འཆང་བ་ [རྒྱུའི་རྒྱན་ལས་ཐོབ་པར་བྱེད་པ།] འགའ། །བསྟན་ཇུས་རྨ་བྱའི་ཐེག་པ་ལ་ཆིབས་ནས། །ལས་དབང་ཤ་ཟའི་མདུང་རྣོན་ཐོགས་པའི་
མདུན། །འཚེ་བྱེད་པ་སངས་སློབ་མས་ཅི་སྟེ་ཚུགས། །རྣམ་འདྲེན་བསྟན་པ་སྐྱོང་བར་ཚེ་རིང་ལྷས། །བསྐོས་ [རིག་བྱེད་ཀྱི་ལོ་རྒྱུས་ལས་དྲངས་པའི་མཐའ་དག་གཟུགས་ཅན།] པའི་མི་བདག་ཁྱོད་ཀྱི་མཐུ་ཆེན་པོས། །མི་བདག་གཞན་གྱི་གྲགས་པ་ཟིལ་གནོན་པའི། །ཐུབ་ཆོད་ལས་འདི་ཆོས་ལ་རིགས་
སམ་ཅི། །བསོད་ནམས་གསེར་གྱི་སྒོ་ངའི་སྦུབས་ཡངས་ [ཟོལ་བསྟོད་ལས་དཔའ་བ་ཕུན་སུམ་ཚོགས་པ།] ནས། །ལེགས་འཁྲུངས་མི་ཡི་རྗེ་བོ་འཇིག་རྟེན་མགོན། །གཙུག་ལག་རིག་བྱེད་འཆད་པའི་དང་པོ་དེ། །ཆབ་སྲིད་འཇིག་རྟེན་མཛེས་པའི་དཔལ་དུ་བྱོན། །ལྷག་པའི་ལྷས་བསྐྱེད་བློ་
གྲོས་དཀྱིལ་ [གཟུགས་ཅན་ལས་མཐའ་དག་གཟུགས།] འཁོར་དུ། །རིག་པའི་གཞུང་བརྒྱ་སོང་ཡང་ཁེངས་པ་ཅི། །ཆེ་བའི་རྒྱ་མཚོ་ཉིད་དུ་དག་བྱེད་མ། །མཐའ་དག་ཕྱིན་པས་ངོམས་པ་ནམ་ཞིག་མཐོང་། ། [རྐང་པ་དང་པོ་དང་གསུམ་པར་ཡོད་པ་ཆོད་པའི་ཟུང་ལྡན།] རྒྱལ་བའི་ཕྲིན་ [དོན་གཞན་བཀོད་པ་ལས་ཁྱད་པར་ལ་གནས་པ།]