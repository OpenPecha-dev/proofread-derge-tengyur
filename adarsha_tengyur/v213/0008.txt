བྱང་ཆུབ་མཆོག་ཏུ་ཐུགས་བསྐྱེད་རྩ་བརྟན་གཏོང་བ་ཆེ་སོགས་གཉིས་དག་པའི་ཆབ་ཀྱི་རྒྱུན། །སྤྲོ་བ་མཆོག་གིས་ཡང་ཡང་བཏུངས་པས་མི་ཟད་ཡོན་ཏན་ལོ་འདབ་རབ་རྫོགས་སྐུ་གསུམ་སྙེ་མ་གཡུར་དུ་ཟ། །འབད་རྩོལ་མཚན་མའི་ཀུན་རྟོག་དང་བྲལ་འགྲོ་ཁམས་
 [ཤིས་པ་བརྗོད་པའི་སྒོ་གཉིས་གཟུགས་ཅན་ལས་མཐའ་དག་གི་གཟུགས་ཅན།] མཐའ་ཡས་མོས་པའི་ཤིང་རྟ་སྐད་ཅིག་རེར་ཡང་ཕྱུར་བུར་འགེངས། །འཇིག་རྟེན་གསུམ་ན་ཆེ་བའི་ཆེ་བ་ཐུབ་དབང་ཆོས་ཀྱི་དཔག་བསམ་ཆེན་པོས་དགེ་ལེགས་གྲིབ་མའི་འབབ་སྟེགས་མཛོད། ༢ །གང་ཞིག་སྐྱེ་
དང་གནས་དང་འཇིག་ལས་རྣམ་པར་གྲོལ་བ་མཁའ་ཁྱབ་སྐུ་ནི་རྣམ་རྟོག་སྤྲོས་པའི་མཚན་མ་ཞི། །གཞན་རྐྱེན་དག་གིས་རྟོག་པའི་ཡུལ་ལས་རིང་དུ་སོང་དེ་སོ་སོ་ཡང་དག་རིག་པའི་རྩལ་གྱིས་རང་བྱུང་དུ། །མཁྱེན་ [ཤིས་པ་བརྗོད་པའི་སྒོ་གསུམ་པ་རང་བཞིན་བརྗོད་པ་ལས་ཡོན་ཏན་གྱི་རང་བཞིན་བརྗོད་པ།]
པའི་ཡེ་ཤེས་ཕུན་སུམ་ཚོགས་བརྙེས་གཞན་དག་ཀྱང་ནི་དེ་ལ་འགོད་ཕྱིར་ལམ་མཆོག་འདོམས་པའི་ཐུགས་བརྩེར་ལྡན། །སྡུག་བསྔལ་སྐྱེ་བ་རྒྱུར་བཅས་འཇོམས་པའི་ནུས་པ་རྨད་བྱུང་རྫོགས་སངས་རྒྱས་རྣམས་བྱང་ཆུབ་བར་གྱི་སྐྱབས་སུ་སྤྱོན། ༣ །རྗོད་བྱེད་མིང་ཚིག་ཡི་
གེའི་ཕྲེང་བ་ཚར་དུ་དངར་བའི་གདངས་སུ་འཕོས་པའི་བརྗོད་བྱ་དོན་གྱིས་ལྕི་བའི་ལུང་། །གང་ལ་དམིགས་པས་ལམ་གསུམ་གནས་པའི་ལུས་ཅན་རྣམས་ཀྱི་སྲིད་པའི་ཟུག་རྔུ་མི་བཟད་ཚོར་བའི་རྒྱུན་ཆེན་གཅོད། །དེ་བཞིན་ཞི་[ཤིས་པ་བརྗོད་པའི་སྒོ་བཞི་པ་བྱ་བའི་རང་བཞིན་བརྗོད་པ།] 
བསིལ་ཐར་པ་ཉིད་དང་ཐམས་ཅད་མཁྱེན་པའི་གནས་ལ་སྡང་བྱེད་སྒྲིབ་པ་བག་ཆགས་བཅས་མཐར་མཛད། །གང་ཞིག་ཆགས་བྲལ་འགོག་པ་ཉིད་དང་གང་གིས་ཆགས་བྲལ་མངོན་དུ་བྱེད་པ་ལམ་བདེན་དམ་པའི་ཆོས་ཀྱི་སྲུངས། ༤ །དམ་པའི་ཞལ་ལུང་དགེ་བ་སུམ་
ལྡན་ཐོས་བསམ་སྒོམ་པའི་སྤྲོ་བ་མཆོག་གིས་བྱང་ཆུབ་གསོས་སུ་ཉེར་བསྟེན་པས། །ཇི་ལྟ་བ་དང་ཇི་སྙེད་ཡུལ་ལ་ཆགས་དང་ཐོགས་པའི་སྒྲིབ་པ་ལས་གྲོལ་མཁྱེན་རབ་དར་ལ་བབ་པའི་དཔྱིད། །གཅིག་ཏུ་ཀུན་འབྱུང་[ཤིས་པ་བརྗོད་པའི་སྒོ་ལྔ་པ་ཡོན་ཏན་གྱི་རང་བཞིན་བརྗོད་པ།]