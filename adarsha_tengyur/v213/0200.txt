དམན། །མཐའ་ཀླས་སྐྱེ་བའི་ཡུན་དུ་ཆོས་ཐམས་ཅད། །སྦྱངས་སྟོབས་ཕུན་སུམ་ཚོགས་པའི་མཁྱེན་པ་དེས། །དཔྱད་པ་གང་ཚེ་ངལ་བའི་གཏམ་འབྱུང་བ། །ཆེས་བརླིང་རིག་པའི་གནས་དེ་གང་དུ་མཆིས། །ཨེ་མ་ཆུ་ཡི་གཏེར་ལས་དག་བྱེད་མ། །རྟག་
ཏུ་འབྱིན་ [མཛེས་པ་བསྔགས་པ་ལ་སྦྱར་བ།] ཡང་གང་བའི་རང་བཞིན་གྱིས། །མཁས་བཙུན་བཟང་པོ་གྲུབ་པའི་ཡོན་ཏན་དག །སྨྲ་མཁས་ཡོངས་ཀྱིས་བརྗོད་པས་མི་ཟད་སྟོན། །གསུང་རབ་ཀུན་གྱི་སྙིང་པོ་འདོམས་པ་ [མཆོག་གི་ངེས་བསྟན།] ལ། །མཁས་པའི་འབྲས་
བུ་སྐལ་པར་ལྡན་པའི་བུ། །སྡུག་བསྔལ་ཞི་བ་ཐར་པའི་ལྡིང་ཁང་དང་། །ཐམས་ཅད་མཁྱེན་པའི་གྲོང་ཁྱེར་སོང་བ་མང་། །འགལ་འབྲེལ་རིགས་པར་སྨྲ་ལ་སྤྲོ་བའི་འཛུམ། [།ཡན་ལག་གཉིས་པའི་གཟུགས་ཅན།] །དཀའ་བའི་གནད་ལ་བརྩད་བསམ་འགྱུར་ཞིང་། །ཕྱི་རོལ
རྒོལ་བ་སྟོང་གིས་མ་ཕྲོགས་པར། །ལེགས་པར་བརྟགས་པའི་གཏམ་གྱིས་མགྲིན་པ་ཕྱུག །ལེགས་བཤད་བརྩམས་ [ནང་ཤེས་བྱེད་གྱི་རྒྱུ།] པའི་ཚིག་དོན་ཟེགས་མས་ཀྱང་། །སྐྱེ་འཕགས་ཡིད་ཀྱི་བརྟན་པ་མ་བྱིན་པར། །བརྩེ་མེད་རང་དབང་འཕྲོག་པའི་
ལས་འདི་འདྲ། །དགེ་སྦྱོང་ཆོས་ལ་མི་འོས་པ་མིན་ནམ། །མདོར་ན་རྣམ་པར་དཀར་བའི་ཕྲིན་ [དཔའ་བ་ཕུན་སུམ་ཚོགས་པའི་ཟོལ་བསྟོད།] ལས་མཐའ། །མཐོང་འདོད་ལྷ་ཡི་ལམ་འདིས་རང་གི་ལུས། །སྔོན་པོར་སོང་བ་དེ་སྲིད་བཙལ་བྱས་ཀྱང་། །མ་རྙེད་ད་རུང་
རྗེས་སུ་སོང་བར་ངེས། །ཐམས་ཅད་མཁྱེན་པ་ཆེན་པོ་ཉི་མའི་ [ངེས་པའི་དཔེ།] གཉེན་གྱི་བཀའ་ལུང་སྤྱི་དང་བྱེ་བྲག་གི་དགོངས་དོན་རྣམས་པར་འགྲེལ་བའི་བསྟན་བཅོས་གངས་ཅན་པའི་སྐད་དུ་འགྱུར་རོ་འཚལ་གྱི་ཆོས་སྦྱིན་རྒྱུན་མི་འཆད་པའི་ངོ་མཚར་འཕྲུལ་གྱི་ཕྱི་མོ་རྫོགས་
ལྡན་བསྐལ་པའི་བསོད་ནམས་ཀྱི་སྤྲིན་ཕུང་རྒྱས་པར་དཀྲིགས་པའི་ཚུལ་ལས་བརྩམས་པའི་གཏམ་ངོ་མཚར་ཆུ་གཏེར་འཕེལ་བའི་ཟླ་བ་གསར་པ་ལས། སྤྲོ་བ་བསྐྱེད་པའི་ཆེད་དུ་བསྟན་སྐྱོང་རྣམས་ཀྱིས་བྱ་བ་བྱས་པའི་སརྒ་སྟེ་གཉིས་པའོ།།      །།