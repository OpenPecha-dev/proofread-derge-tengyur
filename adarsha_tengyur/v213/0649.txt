ཁྲི་ཕྲག་གཅིག་དང་དགུ་སྟོང་བཞི་བརྒྱ་ང་ལྔ་སོང་ངོ་། །བཟའ་བཏུང་སྦྱར་བ་རགས་བསྡུས་སུ་བསྡོམས་ན་ནས་ཁལ་འབུམ་ཕྲག་གཅིག་དང་དྲུག་ཁྲི་བརྒྱད་སྟོང་བཞི་བརྒྱའོ། །མདོར་ན་རྟན་བཞེང་གི་རིམ་གྲོར་སོང་པ་དང་བཟའ་བཏུང་སྦྱར་བ་ལ་སོང་བ་རྣམས་མི་
བགྲང་བར་ལས་བྱེད་པ་རྣམས་ཀྱི་ཡོན་འབུལ་དང་། ཤིང་དང་ཤོག་གུའི་རིན་དུ་སོང་བ་ཁོ་ན་བསྡོམས་པས་ནས་ཁལ་འབུམ་ཕྲག་གཉིས་དང་བདུན་ཁྲི་བཞི་སྟོང་དགུ་བརྒྱ་དང་སོ་གཉིས་སོང་ཞིང་། དེ་དག་ཇའི་ཚད་ཀྱིས་གྲངས་སུ་བཅལ་ན་ཇ་འཁོར་དྲུག་ཅན་ཁྲི་ཕྲག་གཅིག་དང་སུམ་སྟོང་
བདུན་བརྒྱ་ཞེ་དྲུག་ལ། བར་ཁག་གཉིས་དང་སྡུམ་གཅིག་གི་ལྷག་མ་བཅས་སོང་ངོ་། །གཞན་ཡང་པར་ཁང་ཆེན་མོ་འདི་ཉིད་གསར་དུ་བསྐྲུན་པ་ལྡེབ་རིས་དང་བཅས་པ་ལའང་ཉེར་སྤྱད་དང་བཟོ་ཡོན་ལ་སོགས་པར་གཏོང་བའི་དངོས་པོ་རགས་རྩིས་ཀྱིས་ཇ་འཁོར་དྲུག་ཅན་སུམ་སྟོང་དྲུག་བརྒྱ་
ཙམ་སོང་བ་སོགས། མདོར་ན་རྟེན་བཞེང་ས་འདིའི་ཆ་རྐྱེན་དུ་སུམ་རྩེན་པའི་མཛོད་སྒོ་ཆེན་པོ་ཡོངས་སུ་ཕྱེ་བ་ལྟ་བུས་སྟོབས་བཅུ་མངའ་བའི་བསྟན་པ་རིན་པོ་ཆེ་འདི་ཉིད་ཡུན་དུ་གནས་པ་དང་། སེམས་ཅན་གྱི་ཁམས་སུ་བདེ་ལེགས་ཀྱི་མཛའ་ན་མོ་གསར་དུ་འགུགས་པའི་ལྷག་བསམ་
དང་མཛད་པ་རྨད་དུ་བྱུང་བ་ལ་ནི་སྡོམ་བརྩོན་ས་བདག་དམ་པ་འདི་དང་མཚུངས་པ་འགའ་ཡང་མ་བྱུང་བར་སེམས་སོ། །གསུམ་པ་བཀྲ་ཤིས་པའི་ངོ་མཚར་ཇི་ལྟར་བྱུང་བ་ལ། དེ་ལྟར་བསྒྲུབས་པ་ལ་ངོ་མཚར་གྱི་རྣམ་པ་ཇི་ལྟར་བྱུང་བའི་གླེང་བ་མང་དུ་ཡོད་ནའང་། འདིར་མངས་ཀྱིས་དོགས་པས་རྫོགས་
པར་མི་འདྲི་ཞིང་རགས་པ་ཙམ་ཞིག་བརྗོད་ན། སྤྱིར་མི་བདག་ཆེན་པོ་འདིའི་མཛད་པ་ཐམས་ཅད་ནི་ནམ་ཕུགས་སུ་བསྟན་པ་རྒྱས་པའི་གྲོགས་སུ་འགྲོ་བ་ཁོ་ན་ལྷུར་བྱེད་ཅིང་། བྱེ་བྲག་ཏུ་སྡོམ་པ་གསུམ་གྱི་བཀའ་དྲིན་དཔག་ཏུ་མེད་པས་བསྐྱངས་པའི་མཁན་པོ་རིན་པོ་ཆེ་དཔལ་ལྡན་ཆོས་སྐྱོང་བཀྲ་ཤིས་
གྲགས་པའི་རྒྱལ་མཚན་དཔལ་བཟང་པོ་པ་འདི་ཉིད། ཡོངས་རྫོགས་ཆོས་ཀྱི་རྒྱལ་སྲིད་ཆེན་པོའི་མངའ་བདག་ཏུ་ཞབས་ཀྱི་པདྨ་མི་འགྱུར་རྡོ་རྗེ་བརྩེགས་པའི་ཁྲི་འཕང་མཐོན་པོ་བརྟེན་པའི་བགྱི་བ་ཉིད་གཙོ་བོར་ལྷུར་མཛད་པ་བཞིན། དེང་གི་རྟེན་བཞེང་ཆེན་པོ་འདི་ཡང་འདྲེན་མཆོག་དམ་