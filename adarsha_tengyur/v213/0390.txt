ཏེ། ཆོས་ཀྱི་ཕུང་པོ་བསམ་གྱིས་མི་ཁྱབ་པའི་བར་དུ་འབྱུང་བའི་སྒོར་གྱུར་བ་ལྟར། འདིར་ཡང་དེ་ལྟ་བུའི་སྒྲ་དོན་དང་ལྡན་པའི་ཕྱིར་ཏེ། གདན་ས་དེ་ཉིད་ཀྱི་ཡོན་ཏན་གྱི་ཁྱད་པར་མང་པོ་ཡིད་ལ་རྗེས་སུ་བྱེད་ཅིང་། རྗེས་སུ་མཐོང་བ་ལྷུར་བྱེད་པ་དང་བཅས་ཏེ། དཔེར་ན་སྐོམ་པས་གདུང་
བའི་སྐྱེས་བུ་གང་ལ་ལ་ཞིག་ཤིན་ཏུ་བསིལ་བའི་ཆུ་རྒྱུན་གཙང་མ་ཡིད་དུ་འོང་བའི་ཆབ་སྒྲ་སྙན་པར་སྒྲོགས་བཞིན་དུ་འབབ་པ་གང་ཞིག་ཡིད་ལ་བྱེད་ཀྱིན་རིངས་པ་རིངས་པར་འགྲོ་བ་དེ་བཞིན་དུ་མཆོག་ཏུ་སྤྲོ་བའི་ཤིང་རྟ་དམ་པ་ལ་མངོན་པར་འཇིགས་ཏེ་བྱོན་ནོ། །ཇི་སྐད་ཡིད་ལ་བྱ་བའི་གནས་དེའི་
ཡོན་ཏན་གྱི་ཁྱད་པར་ཡང་ཇི་ལྟ་བུ་ཞེ་ན། རྒྱས་པར་ན་བརྗོད་ཀྱིས་མི་ལྡང་བ་ཉིད་ཀྱང་འདིར་མདོ་ཙམ་ཞིག་ནི། རྗེ་བཙུན་མཁས་པའི་དབང་པོ་དཀོན་མཆོག་ལྷུན་གྲུབ་པའི་དངོས་སློབ་ཤར་དགས་པོའི་པཎྜི་ཏ་རྗེ་བཙུན་ཕྲིན་ལས་པ་འཇིགས་བྲལ་གསུང་རབ་གཏེར་མཛོད་སྦས་པའི་སྡེ།
ཕྱོགས་ལས་རྣམ་པར་རྒྱལ་བ་ཞེས་བྱ་བའི་མཁས་པ་ཆེན་པོ་དེས་མཛད་པའི་བསྟོད་པ་ཌཱ་ཀི་རྣམ་པར་བཞད་པའི་གླུ་དབྱངས་ཞེས་བྱ་བ་ལས། ཀུན་དཀྲིས་ཉེས་བརྒྱས་གཟིངས་པའི་གྲོང་ཁྱིམ་ལས། །ལམ་རིང་བགྲོད་དཀས་ཕྱིན་པ་ཉེར་ཞིའི་གནས། །ངན་འགྲོའི་འཇིགས་
ལས་རྒྱལ་བྱེད་ཚལ་དང་ནི། །མྱང་འདས་ཐར་པ་མཆོག་གི་གཞལ་མེད་ཁང་། །འདུ་འཛིའི་ཀླུང་བརྒྱ་བརྒལ་བ་རི་བོའི་ཕང་། །བྱ་དང་རི་དྭགས་རྩེ་བའི་དོ་ར་མཆོག །གྲུབ་པའི་རིག་འཛིན་དྲང་སྲོང་དགའ་བའི་ཚལ། །འབྲོག་དགོན་ཤིན་ཏུ་དབེན་པའི་བསྟི་གནས་གང་། །
ཏིང་འཛིན་དང་གིས་འཕེལ་བ་སྲིད་ཉོན་གྱི། །གདུང་སྐྱོབ་དཔལ་གྱི་དུམ་བུའི་ལྡིང་ཁང་ཉིད། །ལྗོ་ཕྱོགས་མ་ལ་ཡ་ཡི་ནགས་ཀླུངས་ལས། །བྱང་ཕྱོགས་དཔལ་མོའི་རྒྱུན་དུ་འཕོས་པ་སྙམ། །སྲིད་པའི་འདམ་རྫབ་ནཱ་རིའི་བགྲོད་པ་དང་། །མཚན་རྒྱུ་སྲེད་བྱེད་ཁ་ཟས་མཾ་སའི་དུམ། །
མྱོས་འགྱུར་དུག་གི་ཁུ་བའི་ཐིགས་པ་སྟེ། །ཉེས་བརྒྱའི་བསྐྱེད་རྩ་བདུད་ཀྱི་ལོངས་སྤྱོད་དག །རྟག་པར་རིང་དུ་སྤང་བ་བཅའ་ཁྲིམས་ཀྱི། །ར་བ་བརྩེགས་པའི་གོ་སྐབས་མི་ཕྱེད་པ། །ཞོ་འཐུང་རུས་པའི་དུམ་བུ་གོ་པིནྡའི། །མཚོན་གྱི་འཁོར་ལོ་ཡིས་ཀྱང་གཞིག་ནུས་མིན། །