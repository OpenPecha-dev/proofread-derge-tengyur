འགྲོ་བ་ཀུན་ལ་ཕན་པ་བརྩོན། །རྒྱལ་པོ་སྐལ་ལྡན་ཤིང་རྟའི་དཀའ་སྤྱད་ཀྱིས། །གདྒཱ་མི་ཡུལ་ཕབ་པ་བདག་དོན་ནམ། ༣༣ །གང་ཕྱིར་ལྗོངས་འདིས་མཆོད་པའི་སྐྱེ་བོའི་ཚོགས། །རྒྱ་མཚོའི་རྡུལ་གྱི་གྲངས་ལ་འཕྱ་བ་ཡི། །མགོན་དུ་དཔལ་དང་ལྡན་པ་སྟོབས་བཅུ་པའི། །ཆོས་ཀྱི་རྒྱལ་
སྲིད་སྐྱོང་གིས་མཛེས་པར་བྱས། ༣༤ །མངོན་པར་འདོད་པའི་འབྲས་བུ་ཆོས་དང་དབྱིག །འདོད་པ་ཐར་པ་སྡེ་བཞིའི་དགེ་ [མཚུངས་པ་གསལ་བྱེད་ཀྱི་སྒྲ་གཞུང་གིས་ཟིན་པའི་དཔེ།] མཚན་རྣམས། །བསྐལ་པའི་ཆར་དང་ཆུ་གཏེར་དཔག་བསམ་ཤིང་། །འབྲས་བུ་ཕུན་ཚོགས་དཔྱིད་ཀྱི་དཔལ་ལ་སྙེགས། ༣༥ །ཁྱོད་ཉིད་
སྦྱིན་པའི་གནས་གྱུར་ཐམས་ཅད་ཀྱི། [རིམ་པ་ཅན་གྱི་རྒྱན།] དཔལ་ཀུན་འབྱུང་བའི་གནས་སུ་ངེས་ན་ཡང་། །རིང་ནས་སེམས་ཅན་ཀུན་གྱི་ཉེར་འཚོ་རུ། །འགྱུར་བའི་སྨོན་ལམ་བཏབ་ཕྱིར་སུ་ཞིག་བསྟོད། ༣༦ །སྦྱིན་པ་རྣམ་བཞིའི་དངོས་པོའི་རང་དབང་དུ། །འཛིན་པའི་ཐག་པ་ཆད་པས་ཆེས་ [རྒྱུ་འགོག་པ།]
འཐོར་བ། །རྗེས་སུ་འཚོལ་ལ་ཁྱོད་ཀྱི་གྲགས་པ་དེས། །ཕྱོགས་བཅུ་ཀུན་དུ་རྒྱུག་པས་བྲེལ་ལམ་སྙམ། ༣༧ །ཐུབ་བསྟན་རིང་དུ་གནས་བྱེད་མི་བདག་གི། །ཆོས་དྲིན་རྣམ་པར་བརྡལ་བའི་དཀྱིལ་འཁོར་འདི། །རྫོགས་པར་ [སེམས་མེད་རབ་རྟོག །] ཆུད་པའི་སྟོང་གསུམ་མི་མཇེད་ཞིང་། །བྱེད་པ་པོ་དེའི་སྙིང་སྟོབས་ཨེ་མ་ཆེ། ༣༨ །མི་རྣམས་
ནོར་ནི་ཕལ་ཆེར་བུང་བའི་དཔལ་བཞིན་བསགས་ལ་རང་ཡང་སྤྱད་པའི་སྐལ་བ་ཕྲ། །ཕལ་ཆེར་སྙིམ་པར་གནས་ [ངོ་མཚར་ཕུལ་བྱུང་།] པའི་ཆུ་བཞིན་ཇི་ཙམ་བཙིར་བ་དེ་ཙམ་འཛད་ལ་ཤིན་ཏུ་ཉེ། །འདི་ཡེ་དཔལ་ནི་རིན་ཆེན་གསེར་བཞིན་བསོད་ནམས་འབབ་སྟེགས་དམ་པའི་རྟེན་གསུམ་འགྲུབ་བྱེད་དང་། །དག་དང་མ་ [སྦྱར་བའི་དཔེ།]
དག་སྦྱིན་པའི་ཞིང་གྱུར་ཀུན་གྱི་ནོར་མཆོག་མི་ཟད་གྲགས་པ་འཕེལ་ཕྱིར་གནས། ༣༩ །ཐམས་ཅད་མཁྱེན་པ་ཆེན་པོ་ཉི་མའི་གཉེན་གྱི་བཀའ་ལུང་སྤྱི་དང་བྱེ་བྲག་གི་དགོངས་དོན་རྣམ་པར་འགྲེལ་པའི་བསྟན་བཅོས་གངས་ཅན་པའི་སྐད་དུ་འགྱུར་རོ་འཚལ་གྱི་ཆོས་སྦྱིན་རྒྱུན་མི་འཆད་པའི་ངོ་མཚར་འཕྲུལ་གྱི་ཕྱི་མོ་
རྫོགས་ལྡན་བསྐལ་བའི་བསོད་ནམས་ཀྱི་སྤྲིན་ཕུང་རྒྱས་པར་དཀྲིགས་པའི་ཚུལ་ལས་བརྩམས་པའི་གཏམ་ངོ་མཚར་ཆུ་གཏེར་འཕེལ་བའི་ཟླ་བ་གསར་པ་ལས། བསྟན་པ་གནས་པའི་ཆེད་དུ་དགོངས་འགྲེལ་པར་དུ་བསྒྲུབ་པར་བསྐུལ་བའི་སརྒ་སྟེ་ལྔ་པའོ།།      །།