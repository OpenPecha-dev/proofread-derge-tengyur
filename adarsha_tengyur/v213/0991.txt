དགའ། །གཞན་དོན་ལ་འཇུག་རང་དོན་རེ་བ་ཆད་གྱུར་པའི། །ཐེག་པ་དེ་ལས་བློ་གྲོས་གཡོ་བར་མ་གྱུར་ཅིག ༨༠ །སློང་བ་དབུགས་སུ་འབྱིན་པའི་གཏམ་གྱིས་སྡུན་བསུ་བས། །འདོད་སྟེར་དཔུང་པའི་མཆེལ་པ་རབ་ཏུ་བརྐྱངས་པ་ལས། །རེ་བའི་སྙིམ་པ་ཀུན་ནས་
གདངས་པ་དེ་དང་དེས། །བདེ་བར་འགེངས་བའི་གཏོང་ཕོད་མཐའ་རུ་ཕྱིན་གྱུར་ཅིག ༨༡ །རྙོག་པ་ཀུན་གྱིས་བསླད་པ་མེད་པའི་བསིལ་ [བྱ་བའི་རང་བཞིན་བརྗོད་པ།] པ་གསུམ། །འཁོར་བའི་གདུང་བ་རབ་ཏུ་འཕྲོག་ལ་མངོན་ཕྱོགས་ཚེ། །དཔལ་གྱི་དུམ་བུ་རང་གི་རིན་ཐང་ཉམས་དོགས་
ཀྱིས། །མ་ལ་ཡ་ཡི་ནགས་འདབས་བྲོས་སྙམ་བྱེད་གྱུར་ཅིག ༨༢ །གཤེ་དང་བརྡེག་དང་མཚང་ [སེམས་མེད་ཀྱི་རབ་རྟོག །] འདྲུའི་སྐྱེ་བོ་བརྒྱ་སྟོང་གིས། །ཉེ་བར་གཙེ་ལ་བཟོད་པའི་ངང་ཚུལ་མི་བསྐྱུད་པར། །ཡིད་འོང་འཛུམ་པའི་འོད་རླབས་དཀར་པོ་རབ་གཡོ་བས། །རིངས་བར་བསུ་ཞིང་
ཕན་པར་སྨྲ་ལ་སྤྲོ་གྱུར་ཅིག ༨༣ །དགེ་དང་གོ་ཆ་སེམས་ཅན་དོན་སྦྱོར་ [ནང་ཤེས་པར་བྱེད་པའི་རྒྱུ།] རྟུན་པ་ཡིས། །བསྐལ་པ་མང་པོའི་ཚོགས་གཉིས་ཕ་རོལ་འགོངས་པ་ལ། །ཉིན་མཚན་འཁོར་ལོའི་གོ་སྐབས་ཡོད་དམ་མ་ཡིན་ཞེས། །འཕྱང་མོ་ཉུག་ལ་འགྲོ་བའི་བློ་གྲོས་མཆོངས་
གྱུར་ཅིག ༨༤ །མཚན་རྟོག་སྒྲིབ་ [ཐེ་ཚོམ་ཕུལ་བྱུང་།] བའི་དུརྦཱ་རོཿདང་མི་ལྡན་ཞིང་། །འོག་འགྱུ་ཀུན་རྟོག་རྒྱུན་གྱི་བགྲོད་པ་ཡང་མེད་པར། །དགའ་བ་གྱ་ནོམ་ཡོན་ཏན་མི་ཟད་རིན་ཆེན་གྱི། །འབྱུང་གནས་ཟབ་གསལ་གཉིས་སུ་མེད་དེ་འཕེལ་འགྱུར་ཅིག ༨༥ །བདེན་པ་ཟུང་གི་ཆོས་
དོན་རྣམ་པར་དཔྱོད་ [སྔ་ན་མེད་པའི་གཟུགས་ཅན།] པའི་བློ། །རྩུབ་མོའི་དཔལ་དང་མཁྲེགས་པའི་བེམས་ཆོས་མི་ལྡན་ཡང་། །སྒྲིབ་གཉིས་གཅོད་ལ་རྣོ་བ་རབ་ཀྱི་རྩེར་ཕྱིན་པས། །སྲིད་པ་གསུམ་པོ་སྐད་ཅིག་ཧྲུལ་པོར་བྱེད་གྱུར་ཅིག ༨༦ །ནམ་མཁའི་མཐའ་དང་ [ཡོན་ཏན་མ་ཚང་བའི་ཁྱད་པར་བརྗོད་པ།] 
མཉམ་པར་འབྱམས་པའི་སེམས་ཅན་ལ། །དམིགས་པ་མེད་པའི་ཚད་མེད་སྒྱུ་མའི་རྩེ་འཇོ་བཞིའི། །སྣ་ཚོགས་ཐབས་ལ་མཁས་པའི་སྤྱོད་པ་ཅི་དང་ཅིས། །ནམ་ཡང་མི་གཏོང་ཕྲིན་ལས་མཐའ་རུ་ཕྱིན་གྱུར་ཅིག ༨༧ །[དགག་པའི་དཔེ།] མངོན་ [རྩ་བའི་རང་བཞིན་བརྗོད་པ།] པར་ཤེས་སོགས་ཡོན་