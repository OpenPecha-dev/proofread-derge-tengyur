རིན་ཆེན་འབྱུང་ཞེས་བྱ་མིང་གང་། །སྟོན་པའི་བསྟན་པ་གསལ་བྱེད་འབྱུང་། །ཞེས་ལུང་བསྟན་པ་དེས་མཛད་པ། རྒྱ་གར་གྱི་མཁན་པོ་ཤཱནྟི་བྷ་དྲ་དང་། ལོ་ཙཱ་བ་དགེ་སློང་ཤཱཀྱ་འོད་ཀྱིས་བསྒྱུར་བ། སླད་ནས་ཁ་ཆེ་ཨ་མོ་གྷ་དང་། འོ་རུ་ལོ་ཙཱའི་འགྱུར་རྣམས་
བཞུགས་སོ། །འདི་སེམས་ཙམ་གྱི་ལྟ་བ་སྟོན་པའི་བསྟན་བཅོས་ཡིན་ཀྱང་། དུས་ཕྱིས་རྙེད་པས་པུ་སྟིའི་གཤམ་དུ་བཞུགས་པ་ཡིན་ནོ། །ཆོས་རྣམས་གཟུང་དང་འཛིན་པ་ལས་གྲོལ་བའི། །རྣམ་རིག་ཙམ་དུ་སྟོན་པའི་ལྟ་བསྒོམ་སྤྱོད། །གསལ་བྱེད་བྱམས་པ་ཐོགས་མེད་
རྗེས་འབྲང་གཞུང་། །བཅུ་ཕྲག་དྲུག་པ་དྲུག་གིས་བརྒྱན་པ་བཞུགས། །དེ་དག་གིས་ནི་ཐེག་པ་ཆེན་པོ་སེམས་ཙམ་དུ་སྟོན་པའི་ཆོས་སྐོར་བཞུགས་པའི་རྣམ་གྲངས་རྣམས་བཀོད་ཟིན་ཏོ།།      །།དེ་ལྟར་སེམས་ཙམ་དུ་སྟོན་པའི་ཆོས་སྐོར་རྣམས་བཀོད་ནས། གསུམ་པ་
བཀའ་འཁོར་ལོ་དང་པོ་བདེན་པ་བཞིའི་ཆོས་ཀྱི་འཁོར་ལོ་བསྐོར་བའི་བཀའི་དགོངས་པ་འགྲེལ་པའི་བསྟན་བཅོས་ལ། དང་པོ་ལྷག་པ་ཤེས་རབ་ཀྱི་བསླབ་པ་སྟོན་པ་མངོན་པའི་བསྟན་བཅོས་ནི། ཨི་པ་ལ། འཕགས་པ་མོོད་གལ་གྱི་བུ་ཆེན་པོས་མཛད་པའི་གདགས་པའི་
བསྟན་བཅོས་ལ། འཇིག་རྟེན་བཞག་པ་བམ་པོ་དགུ། འདི་ལ་དཀར་ཆག་ཆེན་མོ་ནས་བམ་པོ་བདུན་ཞེས་འབྱུང་། རྒྱུ་གདགས་པ་བམ་པོ་དྲུག །རྒྱ་གར་གྱི་མཁན་པོ་ཛི་ན་མི་ཏྲ་དང་། པྲཛྙཱ་ཝརྨ་དང་། ཞུ་ཆེན་གྱི་ལོ་ཙཱ་བ་ཡེ་ཤེས་སྡེ་ལ་སོགས་པའི་འགྱུར།
ལས་གདགས་པ་རྒྱ་གར་གྱི་མཁན་པོ་ཛི་ན་མི་ཏྲ་དང་། དཱ་ན་ཤཱི་ལ་དང་། པྲཛྙཱ་ཝརྨ་དང་། ཞུ་ཆེན་གྱི་ལོ་ཙཱ་བ་ཡེ་ཤེས་སྡེ་ལ་སོགས་པའི་འགྱུར་རྣམས་བཞུགས་སོ། །འདི་དག་བྱེ་བྲག་ཏུ་སྨྲ་བ་རྣམས་བཀའ་རུ་འདོད་ལ། མདོ་སྡེ་པ་རྣམས་བསྟན་བཅོས་སུ་བཞེད་
དོ།།      །།ཀུ་ཁུ་གཉིས་ལ། ཆོས་མངོན་པ་མཛོད་ཀྱི་ཚིག་ལེའུར་བྱས་པ་དང་། དེའི་རང་འགྲེལ་ཆོས་མངོན་པའི་མཛོད་ཀྱི་བཤད་པ་བམ་པོ་སུམ་ཅུ་པ་སློབ་དཔོན་ཆེན་པོ་དབྱིག་གཉེན་གྱིས་མཛད་པ། རྒྱ་གར་གྱི་མཁན་པོ་ཛི་ན་མི་ཏྲ་དང་། ཞུ་ཆེན་གྱི་ལོ་ཙཱ་བ་དཔལ་