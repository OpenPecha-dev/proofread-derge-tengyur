གཞན་དབང་གྱུར་ཚེ་རྩིས་ལ་རག །ལེགས་བྱས་རྒྱ་ཆེན་རྩོམ་པའི་ཐོག་མ་རུ། །དགེ་བ་གཟའ་དང་རྒྱུ་སྐར་དུས་ཚོད་སོགས། །བདག་པོ་ཕན་ཚུན་མཛའ་གཅུགས་འདུས་པའི་གྲོས། །ཤིས་པའི་ཁ་ལོ་སྒྱུར་ལ་འཆམ་པའི་ཉིན། ༣༠ །སྟོབས་ཀྱི་འཁོར་ལོས་སྒྱུར་མཆོག་
མི་བདག་གི། །བསོད་ནམས་དགའ་ [ཡན་ལག་གཉིས་པའི་གཟུགས་ཅན།] མའི་རྐང་རྩེས་བསྣུན་པའི་ཚེ། །བློ་གྲོས་མེ་ཏོག་འདབ་མ་སྟོང་གྲོལ་བའི། །ཆོས་བློན་མྱ་ངན་མེད་པའི་ནགས་ཁྲོད་ནས། ༣༡ །བཞེད་པ་རྒྱ་ཆེན་འགྲུབ་པའི་རྩ་ལག་ཏུ། །བཀའ་ [ཆ་ཤས་ཀྱི་གཟུགས་ཅན།] ལུང་གསེར་གྱི་ཡི་གེ་
འོད་ཀྱི་གཏེར། །གཙུག་ཏུ་ལེགས་པར་ཕབ་པས་བགྱི་བ་དང་། །བགྱི་མིན་རྣམ་པར་འབྱེད་པའི་ཁུར་ལེན་པ། ༣༢ །སུམ་རྩེན་གནས་སུ་སྐྱེ་བ་མ་བླངས་ཤིང་། །དྲང་སྲོང་ཁྲོས་པའི་དམོད་པས་ [ཡན་ལག་གཅིག་པའི་གཟུགས་ཅན།] མ་བཏབ་པར། །ཕྱི་ནང་གཙུག་ལག་མཁྱེན་པའི་འདྲེན་བྱད་
སྟོང་། །རྣམ་གསལ་ཆོས་བློན་དབང་པོ་ཆུ་གཏེར་གྲངས། ༣༣ །དེ་དེས་ལེགས་པར་བརྟགས་པའི་ལས་བྱེད་ཚོགས། །[རིག་བྱེད་གཏམ་གྱི་ལོ་རྒྱུས་ལས་དྲངས་པ་སྔོན་མེད་ཀྱི་གཟུགས་ཅན།] བསྐོས་པའི་ལས་ལ་གཞན་དྲིང་མི་འཇོག་མཚར། །འོན་ཏེ་གང་ལ་སྦྱངས་པ་དེ་ཉིད་ལ། །མཁས་པ་རྒྱུ་འབྲས་བསླུ་བ་མིན་པའི་
མཐུ། ༣༤ །མི་བདག་བསོད་ནམས་རྒྱས་པའི་དཔལ་འཐུངས་ [དོན་གཞན་བཀོད་པའི་འགོག་པ།] པ། །ཐམས་ཅད་སྦྱངས་པའི་བློ་ལྡན་འགྱུར་བ་བཞིན། །རིན་ཆེན་རི་བོའི་ཕང་པར་འཛེགས་པའི་བྱ། །སྤུ་སྡུག་གསེར་དུ་མཐོང་དེ་ཡ་མཚན་བྱེད། ༢༥ །གཞན་གྱིས་བསྒྲུབ་དཀའ་ཚེགས་མེད་ཕ་རོལ་དུ། །
ཕྱིན་པ་སྒྱུ་ [བཟློག་པའི་དཔེ།] མའི་རྣམ་འཕྲུལ་མཚུངས་ན་ཡང་། །འབར་པ་ཐང་རེ་ཡིས་ཀྱང་སྒྲིབ་པའི་ཚོགས། །ཟ་ཕྱིར་འདི་ལས་མིག་འཕྲུལ་ཤིན་ཏུ་དམན། ༢༦ །རྒྱ་ཆེན་རྩོམ་པ་ཚེ་འདིའི་སོ་ནམ་མིན། །མཁོ་དགུའི་གཏོང་བ་ཁྱིམ་གྱི་བདེ་ [གཏན་ཚིགས་ཀྱི་ལྡོག་པ་ཅན།] ཕྱིར་མིན། །ཕན་པའི་བསམ་
སྦྱོར་བདག་དོན་ཞེན་པས་མིན། །དེ་ཕྱིར་འདི་ལ་རངས་པར་མི་འགྱུར་སུ། ༢༧ །[བསྡུས་པའི་གཟུགས་ཅན།] བདེ་གཤེགས་རྟེན་གསུམ་ཡིད་བཞིན་ནོར་བུ་ལས། །ཕན་ [ཕན་ཚུན་མེད་པའི་བྱེད་རྒྱུ།] བདེ་བྱིན་རླབས་འདོད་པ་འཇོ་བ་ལ། །རབ་གནས་བྱི་དོར་རིམ་པར་མཁས་པ་ལས། །འབྱུང་བ་ཕན་མཛད་དམ་པའི་