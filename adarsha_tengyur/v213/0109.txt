བཅུ་ཕྲག་གཅིག་ཏུ་བཅིངས་པ་གང་། །མཐའ་དག་དབྱངས་ཀྱི་རྒྱལ་མོ་ཡང་། །དགྱེས་བསྐྱེད་ཚིག་གི་བསྟན་བཅོས་བྱས། །རབ་རིབ་ཅན་ལ་མིག་གི་དཔལ། །འདའ་ཀ་མ་ལ་མི་ཤིགས་སྲོག །དེ་བཞིན་ཐམས་ཅད་མཁྱེན་འདོད་ལ། །ལེགས་བཤད་
འདྲ་བའི་ཕམ་བྱེད་དཀོན། །ཨེ་མ་ཕན་མཛད་རྣམས་ཀྱི་དྲིན། །ཆེ་བའི་དོ་ཟླར་སྟོང་གསུམ་གྱི། །རི་རབ་ཕྱོགས་གཅིག་སྤུངས་ན་ཡང་། །བྱེད་པོའི་སྲང་ལ་ [མང་པའི་དཔེ།] མཉམ་མི་འགྱུར། །གླེང་བར་བགྱིའོ་སྟོབས་བཅུ་པའི། །བསྟན་པ་སྣང་བྱེད་གང་བྱོན་པ། །བྱོན་པའི་འཕགས་པ་ 
གང་དག་གིས། །བྱ་བ་ཇི་ [མཛེས་པའི་ཡོན་ཏན།] ལྟར་བྱས་པའི་ཚུལ། །སྤྱི་དོན་གཉིས་པ་སྤྲོ་བ་བསྐྱེད་པའི་ཆེད་དུ་བསྟན་སྐྱོང་རྣམས་ཀྱིས་བྱ་བ་བྱས་པ་ལ། བསྡུ་བ་ཇི་ལྟར་བྱས་པ་དང་། འགྲེལ་ [བྱ་བ་ཐོག་མའི་གསལ་བྱེད།] བྱེད་ཇི་ལྟར་བྱོན་པའོ། །དང་པོ་བསྡུ་བ་ཇི་ལྟར་བྱས་པ་ལའང་ཐེག་པ་ཐུན་མོང་
བ་དང་། ཐེག་པ་ཆེན་པོ་གཉིས་ལས། དང་པོ་ཐེག་པ་ཐུན་མོང་བ་ལྟར་ནའང་འདི་ལྟ་སྟེ། སྟོན་པ་ཐུབ་པའི་དབང་པོའི་འཁོར་དགེ་སློང་ཁྲི་བརྒྱད་སྟོང་དང་བཅས་པ་མྱ་ངན་ལས་འདས། དེའི་སྔོན་དུ་ཤཱ་རིའི་བུ་འཁོར་བརྒྱད་ཁྲི་དང་བཅས་པ་དང་། མོོད་གལ་གྱི་བུ་འཁོར་བདུན་ཁྲི་དང་བཅས་པ་
དག་ཀྱང་མྱ་ངན་ལས་འདས་སོ། །དེའི་དུས་ན་ཚེ་ལོ་བསྐལ་པ་མང་པོར་འཚོ་བའི་ལྷ་རྣམས་ནི་འདི་སྐད་དུ་སྨྲ་སྟེ། སྟོན་པའི་གསུང་རབ་ནི་དུད་པ་ཙམ་དུ་གྱུར། དགེ་སློང་དབང་ཡོད་པ་དག་ཀྱང་འདས་པར་གྱུར་པས། མདོ་སྡེ་དང་། འདུལ་བ་དང་། མ་མོ་དག་མི་སྒྲོགས་སོ་ཞེས་འཕྱ་
བར་བྱེད་དོ། །དེ་བསལ་བའི་ཆེད་དུ་གནས་བརྟན་འོད་སྲུངས་ཆེན་པོས་གང་པོ་ལ་དགེ་སློང་གི་དགེ་འདུན་རྣམས་སྡུས་ཤིག་ཅེས་བསྒོས་པ་དང་། དེས་ཀྱང་འོད་སྲུངས་ཀྱི་ལྟར་མཉན་ཏེ་གཎྜཱི་བརྡུངས་པས། དགེ་སློང་གི་དགེ་འདུན་ལྔ་བརྒྱ་ལ་གཅིག་གིས་མ་ཚང་བ་འདུས་སོ།  །གཅིག་ནི་བ་
ལར་བདག་སྟེ་དེ་འབོད་པའི་ཕྱིར་གང་པོ་ལ་ཁྱོད་སོང་ནས་བ་ལང་བདག་ལ་འདི་སྐད་ཅེས་སྨྲོས་ཤིག །འོད་སྲུངས་ལ་སོགས་པའི་དགེ་སློང་གི་དགེ་འདུན་རྣམས་འདི་སྐད་དུ་ནད་མེད་པར་འགྱུར་ཅིག །དགེ་འདུན་གྱི་བྱ་བ་ཅུང་ཟད་ཡོད་པས་མྱུར་དུ་བོས་ཤིག་ཅེས་བྱོས་ཤིག །དེས་ཀྱང་འདི་ལྟར་