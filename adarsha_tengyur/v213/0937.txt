པཎྜི་ཏ་ཆེན་པོ་བ་ལ་བྷ་དྲ་དང་། གོ་ཀུ་ལ་ནཱ་ཐ་མི་ཤྲ་མཆེད་ཀྱི་དྲུང་དུ་ལེགས་པར་གསན་ཏེ་གཞུང་བོད་སྐད་དུ་བསྒྱུར། སློབ་དཔོན་རཱ་མ་ཙནྡྲས་མཛད་པའི་འགྲེལ་པ་པྲ་ཀྲཱྀ་ཡ་གཞིར་བཞག །ཀུན་བཤད་སོགས་ཆོ་ག་རྟོགས་དཀའ་
བ་རྣམས་ལ་མཁས་པའི་གསུང་རྒྱུན་གྱིས་བརྒྱན་པའོ། །པཱ་ཎིའི་གཞུང་འདི་གོང་གི་སྒྲ་རིག་པའི་བསྟན་བཅོས་ཀྱི་སྐབས་དེར་འཇུག་ཏུ་རུང་ནའང་ཕྱིས་སུ་རྙེད་ནས་འདིར་རྩ་འགྲེལ་སྟབས་སུ་བྲིས་པ་ཡིན་ནོ། །འདིར་སྨྲས་པ། ཐུབ་པ་སྐྱེ་དགུ་ཡོངས་ཀྱི་བླ་མའི་དགོངས་
པ་དང་། །གཞན་ཡང་མི་མཐུན་མེད་པར་ཡང་དག་བཀོད་པའི་ཆོས། །ངེས་པར་འབྱུང་བའི་གནས་གསུམ་གང་ལ་མངོན་ཕྱོགས་པར། །བདེ་བར་ཕྱིན་པ་བྱེད་ལ་ཆོས་ཀྱི་ཤིང་རྟ་བརླིང་། །འདི་ཉིད་ལས་བྱུང་ལེགས་ [ཆ་ཤས་ཅན་གྱི་གཟུགས་ཅན།] བཤད་
ཉི་མའི་ཐིགས་པ་རེ། །གང་དག་ཐོས་པ་འཛིན་བྱེད་སྦྲང་རྩིའི་སྣོད་དག་ཏུ། །ལྷུང་བའི་སྐལ་བ་བཟང་པོའི་འདབ་མ་ཡངས་བྱས་པའི། །ཕན་པ་བདེ་ཡི་ཕ་རོལ་བརྗོད་པས་ཕྱིན་པ་མེད། །པདྨའི་ [བསྡུས་ཤིང་མ་བསྡུས་པའི་གཟུགས་ཅན།] གཉེན་གྱི་དཀྱིལ་འཁོར་གྱིས་
བསྐྱེད་མུན་པ་དང་། །ལམ་གསུམ་འབབ་པའི་འཇུག་ངོགས་གསལ་ལ་བརྟེན་སྐོམ་པ་བཞིན། །ཐོས་པའི་བློ་ཡི་ཕུང་པོ་ཁམས་དང་སྐྱེ་མཆེད་སོགས། །ཤེས་བྱའི་མུན་པ་བྱས་པའི་གཏམ་ [སྲིད་མིན་གྱི་དཔེ།] ནི་ཆོས་ལ་མེད། །བླང་དོར་ཡི་གེ་མ་འཁྲུགས་སྟོན་
ཕྱིར་དམིགས་བུ་སྟེ། །ཚུལ་མ་ཡིན་པར་ལྟུང་བ་ལས་འཛིན་དཔུང་པའི་འདབ། །དོན་མེད་མངོན་པར་འདུ་བྱེད་རེག་གཅོད་སྤུ་གྲིའི་རྣོ། །ཐར་པའི་བདེ་བ་དམ་པར་བསུ་ཕྱིར་གྲོགས་ཀྱི་མཆོག །ཐོས་པའི་ཆོས་དོན་ [རྒྱུའི་གཟུགས་ཅན།] བསམ་པ་ལས་
བྱུང་རྣམ་འབྱེད་ཀྱི། །འཁོར་ལོ་གང་གི་སྔ་རོལ་མ་ཤེས་ཤེས་པར་འགྱུར། །ལོག་ཤེས་དེ་བཞིན་འཕྱང་མོ་ཉུག་ལ་བརྟེན་པའི་བློ། །འགྲོལ་བའི་ལས་འདི་བློ་ལྡན་རྣམས་ཀྱི་སྙིང་ལ་ [དངོས་པོའི་རྒྱུའི་སྐྱེད་བྱེད་འགྲུབ་པའི་རྒྱུ།] གནས། །ཚུལ་བཞིན་