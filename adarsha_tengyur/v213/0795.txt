དཀྱིལ་འཁོར་གྱི་དོན་བསྒོམ་པའི་དོན་བསྡུས་པ། རྒྱ་གར་གྱི་མཁན་པོ་ཀུ་མཱ་ར་ཀ་ལ་ཤའི་ཞལ་སྔ་ནས་བསྒྱུར་ཅིང་ཞུས་པ། བྱ་བ་བསྡུས་པ་ཞེས་བྱ་བ་པཎྜི་ཏ་ཆེན་པོ་ནི་སཾ་ག་ཨཱ་ཙཱརྱ་དཔལ་ལྡན་རིགས་ཀྱི་བྱིན་པས་མཛད་པ། བླ་མ་པཎྜི་ཏ་ཆེན་པོ་ཀཱིརྟི་ཙནྡྲས་ཞུས་ཤིང་
གཞུང་སུམ་གཉིས་བལ་པོའི་མཐིལ་དུ་བསྒྱུར་ནས་སུམ་ཆ་གཅིག་ལོ་ཙཱ་བ་དགེ་སློང་ཡར་ལུངས་པ་གྲགས་པ་རྒྱལ་མཚན་གྱིས། གཞུའི་གཙུག་ལག་ཁང་ཆེན་པོ་ཉིད་དུ་ཡོངས་སུ་རྫོགས་པར་ལེགས་པར་བསྒྱུར་ཅིང་ཤིན་ཏུ་དག་པར་བྱས་པ། འདི་ཉིད་ནི་དཔལ་རྡོ་རྗེ་
དབྱིངས་ཀྱི་དཀྱིལ་འཁོར་གྱི་ཆོས་ཡིན་པས་འདིར་བྲིས་སོ། །དེ་ཉིད་བསྡུས་པ་དཔལ་མཆོག་དང་པོ་དང་། །སྒྱུ་འཕྲུལ་དྲ་བ་ལ་སོགས་དགོངས་འགྲེལ་བའི། །མཁས་གྲུབ་གསུམ་གྱི་གཞུང་ལུགས་རྗེས་འབྲང་བཅས། །བཅུ་ཕྲག་གསུམ་ལ་གཉིས་ཀྱིས་བརྒྱན་པ་བཞུགས། །
དེ་དག་གིས་ནི་རྣལ་འབྱོར་གྱི་རྒྱུད་དེ་ཉིད་བསྡུས་པ་དང་དཔལ་མཆོག་དང་སྒྱུ་འཕྲུལ་དྲ་བའི་ཆོས་སྐོར་བཞུགས་པའི་རྣམ་གྲངས་རྣམས་བཀོད་ཟིན་ཏོ།།      །།དེ་ཉིད་བསྡུས་པ་ལ་སོགས་པའི་ཆོས་སྐོར་རྣམས་བཀོད་ནས། ད་ནི་རྩ་བའི་རྒྱུད་དེ་ཉིད་བསྡུས་པའི་རྡོ་རྗེ་དབྱིངས་ཀྱི་དུམ་བུ་ལས་འཕྲོས་
པ་མཚན་ཡང་དག་པར་བརྗོད་པ་རྣལ་འབྱོར་གྱི་རྒྱུད་དུ་བཀྲལ་བའི་སྐོར་ལ། ཁུ་པ་ལ། མཚན་ཡང་དག་པར་བརྗོད་པའི་འགྲེལ་པ་སློབ་དཔོན་ཆེན་པོ་འཇམ་དཔལ་བཤེས་གཉེས་གྱིས་མཛད་པ། རྒྱ་གར་གྱི་མཁན་པོ་ཤྲདྡྷཱ་ཀ་ར་ཝརྨ་དང་། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོའི་
འགྱུར། འཕགས་པ་མཚན་ཡང་དག་པར་བརྗོད་པའི་རྒྱ་ཆེར་འགྲེལ་པ་མཚན་གསང་སྔགས་ཀྱི་དོན་དུ་རྣམ་པར་ལྟ་བ་ [འགྲེལ་ཆུང་དུ་གྲགས།] ཞེས་བྱ་བ་རྒྱ་གར་གྱི་མཁན་པོ་སྒེག་པའི་རྡོ་རྗེ་ཉི་མ་ཅན་གྱི་རིམ་པོ་ཆེའི་གླིང་ན་བཞུགས་པ་དཔལ་ལྡན་བྱང་ཆུབ་མཆོག་གི་སྐལ་པ་དང་ལྡན་པ་གང་གི་མཚན་དཔལ་སྣ་ཚོགས་
གཟུགས་ཅན་དུ་གྲགས་པ་དེས་མཛད་པ། རྒྱ་གར་གྱི་མཁན་པོ་སྨྲྀ་ཏི་ཛྙཱ་ན་ཀཱིརྟིའི་འགྱུར་ལ། ཕྱིས་རྒྱ་གར་གྱི་མཁན་པོ་ཕྱག་ན་རྡོ་རྗེ་དང་། ལོ་ཙཱ་བ་ཀློག་སྐྱ་ཤེས་རབ་བརྩེགས་ཀྱིས་བཅོས་པ་ལ་ཡང་གཉེན་གྱིས་བཅོས་པ། གཞུང་ཚད་ནི་ཤློ་ཀ་ཉིས་སྟོང་ལྔ་བརྒྱའོ། །