ཟླ་བ་དང་། སློབ་དཔོན་ཟླ་བའི་འོད་དང་། སྣང་བྱེད་ཟླ་བ་དང་། མི་འཇིགས་ཕྱག་དང་། མཻ་ཏྲི་པ་དང་། དཔལ་འཛིན་བཟང་པོ་དང་། པཎྜི་ཏ་སཱ་དྷུ་པུ་ཏྲ་དང་། སློབ་དཔོན་འཇིགས་པ་མེད་པའི་འབྱུང་གནས་དང་། དཱརྤན་ཨཱ་ཙཱརྱ་ལ་སོགས་པ་རྣམས་ཀྱིས་ཀྱེ་རྡོ་རྗེ་དང་།
གསང་བ་འདུས་པ་དང་། གཤིན་རྗེའི་གཤེད་དང་། དུས་ཀྱི་འཁོར་ལོའི་རྒྱུད་རྣམས་ལ་བརྟེན་ནས་མཛད་པའི་རབ་ཏུ་གནས་པའི་ཆོ་ག་ཇི་སྙེད་ཅིག་བཞུགས་པ་རྣམས་ད་ལྟའི་དགོངས་འགྲོལ་ཆེན་པོ་འདི་ཉིད་དུ་བཞུགས་ཤིང་། དེ་དག་ལ་བརྟེན་པའི་ཆོ་གའི་ཕྱག་ལེན་གྱི་སྲོལ་ཡང་བསྟན་པ་སྔ་དར་གྱི་
དུས་སུ་འཇམ་པའི་དབྱངས་ཁྲི་སྲོང་ལྡེ་བཙན་གྱིས། བྱང་ཆུབ་སེམས་དཔའ་ཞི་བ་འཚོ་བོད་ཀྱི་ཡུལ་དུ་བསྟན་པའི་སྒྲོན་མེ་སྦོར་བའི་ཆེད་དུ་སྤྱན་དྲངས་ནས། དབུས་ཀྱི་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ཆེན་པོ་བཞེངས་པ་ལ་རབ་ཏུ་གནས་པར་གསོལ་བ་བཏབ་བོ། །དེ་
ཉིད་ནས་ཀྱང་ཇི་ལྟར་གསོལ་པ་བཏབ་པ་བཞིན་དུ་རབ་དུ་གནས་པ་ལེགས་པར་མཛད་པས། དེ་ནས་བརྩམས་ཏེ་བསྟན་པ་དང་སེམས་ཅན་གྱི་དགེ་ལེགས་བྱེ་བའི་ཉི་མ་དང་པོར་ཤར་བ་བྱུང་ངོ་། །བསྟན་པ་ཕྱི་དར་གྱི་དུས་སུ་མ་ཧཱ་པཎྜི་ཏ་དད་པའི་བྱུང་གནས་གོ་ཆ་དང་། སྤྲུལ་པའི་ལོ་ཙཱ་བ་ཆེན་
པོ་རིན་ཆེན་བཟང་པོ་དཔོན་སློབ་རྣམས་ཀྱིས་མངའ་རིས་སུ་ཐོ་ལིང་གསེར་གྱི་གཙུག་ལག་ཁང་ཆེན་པོ་ལ། རྣལ་འབྱོར་རྒྱུད་ཀྱི་གཞུང་རྣམས་ལ་བརྟེན་ནས་རབ་ཏུ་གནས་པའི་ཆོ་ག་རྣམ་པར་དག་པར་མཛད་དོ། །གཞུང་དི་དག་གི་གོ་རིམས་དང་ལག་ལེག་རྣམས་ངེས་པར་བྱེད་པའི་སྡོམ་ཚིག་
ལོ་ཙཱ་བ་ཆེན་པོ་དེ་ཉིད་ཀྱིས་མཛད་དོ། །དེ་ནས་སློབ་དཔོན་རིན་པོ་ཆེ་བསོད་ནམས་རྩེ་མོས་མི་ཐུབ་ཟླ་བའི་རབ་གནས་བཟང་པོ་དྲུག་གི་རྣམ་པར་བཤད་པ་མཛད་པ་དང་། རྗེ་བཙུན་རིན་པོ་ཆེ་གྲགས་པ་རྒྱལ་མཚན་གྱིས་སྔར་སྨོས་པའི་གཞུང་དེ་རྣམས་དང་། ལོ་ཆེན་གྱི་སྡོམ་ཚིག་རྣམས་ལ་བརྟེན་ནས་རབ་ཏུ་
གནས་པའི་ཆོ་ག་དོན་གསལ་འདི་ཉིད་མཛད་དོ། །དེའི་རྗེས་སུ་འཕགས་པ་རིམ་པོ་ཆེས་ཆེན་པོ་ཧོར་གྱི་རྒྱལ་ཁབ་ཏུ། ཡུ་གུར་གྱི་བནེྡ་སཾ་གྷ་མི་ཏའི་ངོར་རབ་གནས་སཾ་གྷ་མི་ཏྲ་ཞེས་གྲགས་པ་ཡང་མཛད་དོ། །ཀུན་མཁྱེན་བུ་སྟོན་རིན་པོ་ཆེས་ཡོ་ག་ལ་བརྟེན་པའི་རབ་གནས་བཀྲ་ཤིས་རབ་རྒྱས་དང་། དུས་ཀྱི་