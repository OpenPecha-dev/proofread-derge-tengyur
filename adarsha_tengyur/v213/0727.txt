ཐབས་ཀྱི་ཆོ་ག །སྒྱུ་འཕྲུལ་ཆེན་མོའི་སྒྲུབ་ཐབས་རྒྱ་གར་གྱི་མཁན་པོ་སྐུ་མེད་རྡོ་རྗེས་མཛད་པ་རྣམས་བཞུགས་སོ། །སྒྱུ་འཕྲུལ་ཆེན་མོའི་རྒྱུད་ཀྱི་འགྲེལ་པ་བཞི། །སྒྲུབ་ཐབས་ལ་སོགས་ཆོས་སྐོར་ཉེར་གསུམ་སྟེ། །གསང་བ་ཡིད་བདེའི་ཆོས་སྐོར་དྲི་མ་མེད། །བཅུ་ཕྲག་གཉིས་དང་བཅས་པའི་བདུན་
བཞུགས་སོ། །དེ་དག་གིས་ནི་སྒྱུ་མ་ཆེན་མོའི་སྐོར་གྱི་ཆོས་ཚན་གྱི་རྣམ་གྲངས་རྣམས་བཀོད་ཟིན་ཏོ།།      །།དེ་ལྟར་སྒྱུ་མ་ཆེན་མོའི་ཆོས་སྐོར་རྣམས་བཀོད་ནས། རྡོ་རྗེ་བདུད་རྩིའི་སྐོར་ལ། ར་པ་ལ། དཔལ་རྡོ་རྗེ་བདུད་རྩིའི་དཀའ་འགྲེལ་སློབ་དཔོན་དྲི་མེད་བཟང་པོའི་ཞབས་ཀྱིས་མཛད་པ། འདི་སྔར་གྱི་འགྱུར་རྙིང་པའི་ལེའུ་
གཉིས་པ་མན་ཆད་མ་ཚང་ཞིང་། དེ་ཡན་ཆད་ཀྱང་ཤིན་ཏུ་འཁྲུགས་ཏེ་འགྲེལ་བ་གཞན་དང་འདྲེས་པ་ལས། ལོ་ཙཱ་བ་ཆེན་པོ་དགེ་སློང་རིན་ཆེན་གྲུབ་ཀྱིས་རྒྱ་དཔེ་ལས་བསྒྱུར་ཞིང་སྨྲྀ་ཏིའི་སྤེལ་མར་བཤད་པ་དང་ཡང་བསྟུན་ནས་གཏན་ལ་ཕབ་པ། རྡོ་རྗེའི་བདུད་རྩིའི་རྒྱུད་ཀྱི་བཤད་པ་སློབ་དཔོན་ཡོན་ཏན་བཟང་པོས་མཛད་པ།
རྒྱ་གར་གྱི་མཁན་པོ་སྨྲི་ཏིའི་རང་འགྱུར། དཔལ་རྡོ་རྗེ་བདུད་རྩིའི་རྒྱུད་ཀྱི་རྒྱལ་པོ་ཆེན་པོའི་རྒྱ་ཆེར་འགྲེལ་པ་བདུད་རྩི་འཛག་པ་ཞེས་བྱ་བ་དངོས་གྲུབ་ཐོབ་པའི་སློབ་དཔོན་ཆེན་པོ་བྷ་གོས་མཛད་པ། གཞུང་ཚད་ཚིགས་བཅད་སྟོང་སུམ་བརྒྱ་ཡོད་པ། རྒྱ་གར་གྱི་མཁན་པོ་པཎྜི་ཏ་ཏཱ་ར་བཱ་ལ་དང་། བོད་ཀྱི་ལོ་ཙཱ་བ་ལ་ཆིངས་ཡོན་ཏན་འབར་
གྱི་འགྱུར་ལས། ཕྱིས་པཎྜི་ཏ་ཤྲཱི་ལ་ཀུ་ཛྷ་བཛྲ་དང་། ལོ་ཙཱ་བ་{གློག་}སྐྱ་ཤེས་རབ་བརྩེགས་ཀྱིས་ལེགས་པར་བཅོས་པ་རྣམས་བཞུགས་སོ། །ཧེ་རུ་ཀ་དཔལ་རྡོ་རྗེ་བདུད་རྩི་ཡི། །རྒྱུད་ཀྱི་རྒྱལ་པོའི་རྣམ་བཤད་དྲི་མ་མེད། །མཁས་གྲུབ་རྣམས་ཀྱིས་མཛད་པ་རྣམ་པ་གསུམ། །ཤིན་ཏུ་ཁྱད་པར་འཕགས་པ་ལེགས་པར་
བཞུགས། །དེ་དག་གིས་ནི་རྡོ་རྗེ་བདུད་རྩིའི་ཆོས་སྐོར་བཞུགས་པའི་རྣམ་གྲངས་རྣམས་བཀོད་ཟིན་ཏོ།།      །།དེ་ལྟར་རྡོ་རྗེ་བདུད་རྩིའི་ཆོས་སྐོར་རྣམས་བཀོད་ནས། སངས་རྒྱས་ཐོད་པའི་སྐོར་ལ། དཔལ་སངས་རྒྱས་ཐོད་པའི་རྒྱུད་ཀྱི་དཀའ་འགྲེལ་ཡེ་ཤེས་ལྡན་པ་ཞེས་བྱ་བ་དངོས་གྲུབ་བརྙེས་པའི་སློབ་དཔོན་ཆེན་པོ་ས་ར་ཧའི་ཞལ་
སྔ་ནས་མཛད་པ། རྒྱ་གར་གྱི་མཁན་པོ་ག་ཡ་དྷ་ར་དང་། བོད་ཀྱི་ལོ་ཙཱ་བ་གྱི་ཇོ་ཟླ་བའི་འོད་ཟེར་གྱི་འགྱུར། སངས་རྒྱས་ཐོད་པའི་རྒྱུད་ཀྱི་དཀའ་འགྲེལ་དེ་ཁོ་ན་ཉིད་ཀྱི་ཟླ་བ་ཞེས་བྱ་བ་སློབ་དཔོན་མཁས་པ་ཆེན་པོ་པདྨ་རྡོ་རྗེས་མཛད་པ་ལས། ལེའུ་གཉིས་པ་ཡན་ཆད་ཇི་ཙམ་རྙེད་པ་དང་། སངས་རྒྱས་ཐོད་པའི་རྒྱུད་ཀྱི་རྒྱལ་