སྐྱེ་བ་གཅིག་གིས་ཐོགས་པ། དགའ་ལྡན་གྱི་གནས་དམ་པ་ན་གནས་པ་བརྒྱ་སྟོང་ཕྲག་མང་པོ་ཡང་མཆོད་པའི་ཕྱིར་ལྷགས་སོ། །འདོད་པའི་ཁམས་ཀྱི་ལྷའི་བུ་མོ་འབུམ་ཕྲག་བརྒྱད་ཅུ་རྩ་བཞིས་སིལ་སྙན་དང་གླུ་དབྱངས་རྣམ་པ་སྣ་ཚོགས་པས་ཀྱང་མཆོད་པའི་ཕྱིར་བྱང་ཆུབ་སེམས་དཔའ་འཆི་འཕོ་
བསྟོན་པའི་དྲུང་དུ་ཉེ་བར་ལྷགས་སོ། །ཇི་ལྟར་འདུས་པའི་འཁོར་གྱི་ཚོགས་ཆེན་པོ་དེ་དག་གིས་ཀུན་ནས་བསྐོར་ཅིང་བདུན་གྱིས་བལྟས་ཏེ། རང་རང་གི་མཆོད་པའི་བྱེ་བྲག་དཔག་ཏུ་མེད་པས་ཕྱོགས་ཀྱི་དཀྱིལ་འཁོར་མ་ལུས་པ་ཡོངས་སུ་བཀང་སྟེ་མངོན་པར་མཆོད་བཞིན་པས་དུས་འདའ་
བར་བགྱིས་སོ། །གཉིས་པ་ལྷུམས་སུ་ཞུགས་པའི་མཛད་པ་ནི། དེ་ནས་ས་ག་ཟླ་བའི་ཚེས་བཅོ་ལྔའི་རྒྱུ་སྐར་རྒྱལ་ལ་བབ་པ་ན། བྱང་ཆུབ་སེམས་དཔའི་ཚོགས་དེ་དག་དང་། ལྷའི་ཚོགས་དེ་དག་གིས་ཀུན་ནས་ཡོངས་སུ་བསྐོར་ཞིང་མདུན་བདར་ནས། དགའ་ལྡན་གྱི་
གནས་ནས་བསྐྱོད་པའི་ཚེ་འོད་ཟེར་སྣང་བ་ཆེན་པོས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་དུ་ཁྱབ་པར་བྲན་ཏེ། ས་གཞི་རྣམ་པ་བཅོ་བརྒྱད་དུ་གཡོས་ཤིང་། ལྷ་བྱེ་བ་ཁྲག་ཁྲིག་མང་པོ་དག་གིས་ལྷགས་པ་དང་སྤྱི་བོས་བྱང་ཆུབ་སེམས་དཔའ་བཞུགས་པའི་
གཞལ་མེད་ཁང་འདེགས་པ་དང་བཅས་ཏེ། ནམ་གྱི་གུང་ལ་ཟས་གཙང་མའི་ཁྱིམ་དུ་ངོ་མཚར་བའི་སྔ་ལྟས་བརྒྱད་ཀྱིས་ཡོངས་སུ་དཀྲིགས་པའི་ཚུལ་གྱིས། བྱང་ཆུབ་སེམས་དཔའ་ནི་གླང་པོའི་ཕྲུ་གུ་དམ་པ་ཁ་བ་དང་དངུལ་དང་ཀུ་མུ་དཱ་ལྟར་དཀར་བའི་རྣམ་པས་སྒྱུ་འཕྲུལ་དགའ་མའི་གློ་
གཡས་པ་ནས་ཞུགས་སོ། །ཞུགས་ནས་ཀྱང་གློ་གཡས་ལོགས་སུ་ལྷ་རྣམས་ཀྱིས་སྤྲུལ་པའི་ཙནྡན་སྤྲུལ་གྱི་སྙིང་པོ་ལས་བྱས་པའི་ཁང་བཟང་ཆུང་ངུ་རིན་པོ་ཆེའི་བཀོད་པ་མཛེས་ཤིང་ལྟ་ན་སྡུག་པ། གྲུ་བཞི་པ། ཀ་བ་བཞི་དང་ལྡན་པ་ཅིག་ཏུ་བྱང་ཆུབ་སེམས་དཔའ་སྔོན་ལེགས་
པར་སྤྱད་པའི་མཐུ་ལས་བྱུང་བའི་འདོད་པའི་ཡོན་ཏན་གྱི་མཆོད་བའི་སྤྲིན་དཔག་ཏུ་མེད་པའི་བཀུར་སྟི་དང་བཅས་ཏེ་བཞུགས་སོ། །དེའི་ཚེ་ལྷ་མོ་སྒྱུ་འཕྲུལ་མའི་རྨི་ལམ་དུ་ཡང་དེ་ལྟར་དུ་སྣང་བར་གྱུར་ཏེ། ཇི་སྐད་དུ། གླང་པོ་ཁ་བ་དངུལ་གདོག་མཆེ་བ་དྲུག །རྐང་ལག་རབ་མཛེས་མགོ་