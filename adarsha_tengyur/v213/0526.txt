ནའང་རྩོལ་བ་ཆུང་ངུས་འབྱུང་བ། ཆུ་མིག་རྟག་ཏུ་འབབ་པའི་ཆུ་ལྟ་བུ་ལ་སྤྱོད་པ་དག་ཀྱང་ཡོད་དོ། །འགའ་ཞིག་ནི་བདོག་པའི་རྫས་གཙང་བ་དང་མི་གཙང་བ་ཇི་སྙེད་ཅིག་ཉུང་ངུ་ཉུང་ངུ་ནས་ཤིན་ཏུ་འབད་པས་བསགས་ཀྱང་མང་པོ་ཉིད་དུ་འཕེལ་བ་མི་སྲིད་ལ། ཉུང་ཟད་གང་བ་ལྟར་སྣང་
ཡང་ཡོངས་སུ་རྫོགས་པ་ཉིད་རང་དབང་དུ་སྤྱོད་པའི་སྐབས་མེད་པར། གཞན་རྐྱེན་ཕྲ་མོ་རེས་འཁྱག་པའམ་སྐོམ་པར་འགྱུར་བ་རྨིག་རྗེས་ཀྱི་ཆུ་ལྟ་བུ་ལ་སྤྱོད་པའང་ཡོད་དོ། །འགའ་ཞིག་ནི་ཕན་པའི་ཐབས་ཀྱི་ཁྱད་པར་མང་པོས་ལན་འགར་བསྐྱངས་ནའང་། བདག་ཏུ་བཟུང་བའི་ལོ་
བྱད་རྣམས་ནི་དེའི་ཉེས་པ་དྲན་པ་བཞིན་དུ་སྤངས་ཏེ་སྡིག་མེད་ཀྱི་ལོངས་སྤྱོད་དག་ནི་ཡང་དང་ཡང་དུ་ཡིད་སྨོན་བྱེད་ཅིང་བསྒུགས་ནས་དེ་ཉིད་ནམ་བྱུང་བ་ན་ལེན་པ་ཙམ་གྱིས་མི་ཚེ་ཕྱིད་པར་བྱེད་པ་ཆར་སྡོང་ཀྱི་བྱིའུའི་སྤྱོད་པ་དག་ཀྱང་ཡོད་དོ། །དེ་ལྟ་བུའི་མངའ་རིས་རྣམས་ལ་ནི།
སྤྱིར་མིའི་བདག་པོ་འདིས་ཕན་པའི་སེམས་དང་རྗེས་སུ་འབྲེལ་བའི་བགྱི་བ་རྨད་དུ་བྱུང་བས། གནའི་ལུགས་སྲོལ་དུ་དར་བའི་བགྱི་བ་ཐམས་ཅད་གཙོ་བོར་བཟུང་ནས། དགོས་པའི་དཔྱ་འབུལ་རྣམས་ཀྱང་དུས་དང་གནས་སྐབས་ཀྱི་ཁྱད་པར་ལ་མངོན་པར་དཔགས་པའི་སྒོ་ནས་བསྡུ་ཞིང་
མངའ་རིས་ཐམས་ཅད་ཡུན་རིང་དུ་གནས་པའི་བྱ་བ་ཁོ་ན་ལྷུར་ལེན་པར་མཛད་དེ། དཔེར་ན་སྦྲང་རྩི་ལེན་པ་ལ་མཁས་པ་བཞིན་ནོ། །དེའང་ཇི་ལྟར་ཞེ་ན། སྦྲང་རྩི་ལེན་པ་ལ་མཁས་པ་དག་ནི། ནམ་ཞིག་དུས་ལ་བབ་པ་ན་སྦྲང་བུ་འཚོ་བའི་གསོས་སུའང་འཇོག་ཅིང་རང་གི་དགོས་པ་ཉིད་ཀྱང་
ལེན་པར་བྱེད་ཀྱི། སྦྲང་རྩི་འཛིན་པ་ཉིད་ཀྱང་ཡུན་རིང་དུ་གནས་པར་མི་འགྱུར་བའི་ལས་གང་ཡིན་པ་དེ་ནི་ནམ་ཡང་རྩོམ་པར་མི་བྱེད་པ་དེ་བཞིན་དུ། སྡོམ་བརྩོན་མིའི་བདག་པོ་འདིས་ཀྱང་མངའ་རིས་ལ་ལོངས་སུ་སྤྱོད་པའི་ཚེ། ལན་ཅིག་མ་ཡིན་པར་རྟག་ཏུ་སྤྱད་པར་བགྱིར་རུང་བའི་
ལས་ཁོ་ན་རྩོམ་པ་གཙོ་བོར་མཛད་ཅིང་། དུས་གཅིག་ཉིད་དུ་རྩ་བ་ནས་འབྱིན་པར་འགྱུར་བའི་ལས་རྣམས་ནི་རྣམ་པ་ཐམས་ཅད་དུ་བགྱིད་པ་མ་ལགས་ཤིང་། ཁྱད་པར་ཉེ་བར་སྤྱད་པའི་ལོངས་སྤྱོད་ཀྱི་སྐལ་བ་རྨིག་རྗེས་ཀྱི་ཆུ་དང་བྱེའུའི་བཏུང་བ་ལྟ་བུ་ལ་སྤྱོད་པའི་རིགས་ཅན། གནའ་