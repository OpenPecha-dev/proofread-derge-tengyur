མའི་འབྱུང་གནས་སུ་གྱུར་པ། འབྲུའི་རིགས་སུ་གྱུར་པ་སོ་བ་དང་། ནས་དང་། གྲོ་དང་། སྲན་མ་དང་། ཏིལ་དང་། ཡུངས་ཀར་ལ་སོགས་པ་ཆེད་དུ་བཏབ་པ་དང་། ཆེད་དུ་བཏབ་པ་མ་ཡིན་པར་འཁྲུངས་པའི་ལོ་ཐོག་དང་སྙེ་མ་དང་། འབྲས་བུ་ལ་སོགས་པ་བཟའ་བ་དང་བཅའ་བའི་རིགས་
རྣམ་པ་སྣ་ཚོགས་བདག་སྐྱེ་ཞིང་། སྐྱེས་པ་དེ་རྣམས་ཀྱང་རང་རང་གི་དྲི་དང་རོ་དང་ནུས་པ་དང་། བཅུད་ཕུན་སུམ་ཚོགས་པ་དང་ལྡན་པ་མང་པོ་རང་དབང་དུ་འབྱུང་བའི་ས་གཞི་རིན་པོ་ཆེ་དགོས་འདོད་ཐམས་ཅད་ཡིད་བཞིན་དུ་འབྱུང་བ་དེ་ལྟ་བུ་དག་ཡོད་དོ། །ཇི་སྐད་བཤད་པའི་ས་གཞི་རིན་པོ་ཆེ་གང་ལ་
བརྟེན་ནས་ཕྱོགས་དང་ཕྱོགས་བྲལ་གྱི་ཁོ་ར་ཁོར་ཡུག་རྣམས་སུ་རི་བོའི་ཕྲེང་བ་མཛེས་ཤིང་སྡུག་པ། དབྱིབས་ལེགས་པ་ཚར་དུ་དངར་བ་དག་ཡོད་དེ། དེའང་འདི་ལྟར་ལྷའི་ནོར་བུ་རིན་པོ་ཆེ་རྒྱུ་བཻ་ཌཱུཪྻའི་རང་བཞིན་ལས་གྲུབ་པ། དཔག་ཚད་གཅིག་གི་ཁོར་ཡུག་ཏུ་སྣང་བའི་འོད་ཟེར་གྱི་དྲ་བ་དཀྲིགས་
པ། རྣམ་པ་ཟུར་བརྒྱད་དང་ལྡན་པ་གང་ལས་ཇི་ལྟར་འདོད་པའི་དགོས་འདོད་ཐམས་ཅད་འབད་པ་མེད་པར་འབྱུང་བ་དེ་གཅིག་པུའི་རྣམ་པ་འམ། དེ་ལྟ་བུ་མང་དུ་བརྩེགས་ཤིང་ཕྱུར་བར་སྤུངས་པ་དང་འདྲ་བའི་སྤང་རི་དང་། ནགས་རི་དང་། བྲག་རི་བརྩེགས་མར་ཡོད་པ་རྣམས་ནི། རིན་པོ་ཆེ་མར་
ཀ་ཏི་དང་། ཨནྡྷ་རྙིལ་དང་། མཐོན་ཀ་དང་། མཐོན་ཀ་ཆེན་པོའི་ཁ་དོག་གི་དཔལ་ལ་ཅུང་ཟད་སྡང་བ་སྙམ་བྱེད་པའི་རྩ་སྔོན་པོ་གསར་བར་སྐྱེས་པ་དང་། ལྡུམ་བུ་དང་། ལོ་འདབ་དང་། མྱུ་གུ་གཞོན་ནུའི་ཚོགས་སྟུག་པོར་སྐྱེས་པ། དེ་དག་གི་རོ་དང་ནུས་པས་རྟ་དང་ཕྱུགས་ཀྱི་རིགས་དང་། རི་དྭགས་
ཀྱི་རིགས་རྣམ་པ་སྣ་ཚོགས་པ་དག་གིས་སྲོག་གི་དབང་པོ་ཡོངས་སུ་བསྲུང་བ་དང་། ཡིད་ལ་རེ་བའི་ཤིང་རྟ་ཐམས་ཅད་འགེངས་པར་བྱེད་པའི་ཡོན་ཏན་དང་ལྡན་པའོ། །གཞན་ཁ་ཅིག་ན་ནི་བུད་མེད་རིན་པོ་ཆེ་མཛེས་ཤིང་ལྟ་ན་སྡུག་པ། དེའི་ལུས་ལ་ལྷའི་གོས་དང་། ལྷའི་ནོར་བུ་རིན་པོ་ཆེ་བཻ་ཌཱུཪྻ་
དང་། ཨིནྡྲ་ནཱི་ལ་དང་། མུ་ཏིག་དང་། དུང་དང་། མན་ཤེལ་དང་། བྱི་རུ་ལ་སོགས་པའི་རིན་པོ་ཆེ་སྣ་ཚོགས་པའི་རྒྱན་གྱིས་བརྒྱན་པ་ལས་སིལ་ཁྲོལ་གྱི་སྒྲ་སྙན་པར་འབྱིན་ཅིང་། སྔོ་བསངས་སྐྲའི་ལན་བུ་མཛེས་པ་གཡོ་བ་དང་འདྲ་བའི་སྐྱེད་མོས་ཚལ་དང་། སྨན་ལྗོངས་དང་། ནགས་ཚལ་