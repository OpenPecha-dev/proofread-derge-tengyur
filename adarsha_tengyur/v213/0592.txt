བྱས་ཀྱི་མཛའ་བོ་འགུགས་པ་ལ་རྣམ་པར་སྡང་བའི་ལྷ་འདྲེ་གདུག་པ་ཅན་རྣམས་ཀྱི་གཉེན་པོར་སྤྱན་དྲངས་ནས་བགྲང་བའི་གཞི་བརྒྱ་ཕྲག་དགུ་དང་བརྒྱད་ཅུ་རྩ་བརྒྱད་དོ། །ལྕགས་སྟག་གི་ལོ་ལ་རྟེན་དང་བརྟེན་པའི་ངོ་མཚར་གཞལ་དུ་མེད་པའི་སྣང་ཞེན་བཅོམ་པའི་ལེགས་བྱས་ཀྱི་ཞིང་བླ་ན་མེད་པ། ཟན་གཡང་
མི་འགྱུར་ལྷུན་གྱིས་གྲུབ་པའི་གཙུག་ལག་ཁང་ཆེན་པོ་བཏབ་ནས་དགུ་བརྒྱ་དང་བརྒྱད་ཅུ་རྩ་བདུན་ནོ། །ཆུ་རྟ་ལ་བདེ་ལྡན་ཞིང་གི་མགོན་པོ་སངས་རྒྱས་བཅོམ་ལྡན་འདས་འོད་མཐའ་ཡས་པའི་གསང་བ་གསུམ་གྱི་རྣམ་པར་འཕྲུལ་པའི་ཟློས་གར་ཆེན་པོས་བྱང་ཆུབ་ལམ་གྱི་རིམ་པ་མཐའ་དག་གསལ་བར་བྱེད་པའི་
འཕགས་པའི་ཡུལ་གྱི་པཎྜི་ཏ་ཆེན་པོ་དཔའ་ལྡན་མར་མེ་མཛད་བཟང་པོ་ཟ་ཧོར་རྒྱལ་པོའི་སྲས་སུ་འཁྲུངས་ནས་ལོ་བདུན་བརྒྱ་དང་ལྔ་བཅུ་རྩ་ལྔ་སྔོན་དུ་འདས་སོ། །ཆུ་མོ་གླང་ལ་ཟབ་ཡངས་དམ་པའི་ཆོས་ཀྱི་སྒྲ་དབྱངས་སྙན་དགུ་རྫོགས་པའི་གདངས་སུ་རྟག་པར་རྒྱུན་མི་འཆད་པར་འབྱུང་བའི་གནས་སུ་གྱུར་པ་
འོག་མིན་སྟུག་པོ་བཀོད་པའི་ཞིང་ཁམས་གཉིས་པ་དཔལ་ལྡན་ས་སྐྱ་ཞེས་ཡོངས་སུ་གྲགས་པའི་དྲི་བསུང་རིང་དུ་འཐུལ་བའི་དགོན་པ་ཆེན་པོ་གང་དེ་བསིལ་ལྡན་ལྗོངས་ཀྱི་བསོད་ནམས་ཀྱི་ཞིང་དུ་བཏབ་ནས་བགྲང་བྱ་དྲུག་བརྒྱ་དང་དྲུག་ཅུ་རྩ་བཞི་འདས་སོ། །ཆུ་ཕོ་སྤྲེའུའི་ལོ་ལ་དབང་པོའི་ཕྱོགས་ཀྱི་གྲུ་འཛིན་ཞིང་
གི་མགོན་པོ་པུཎྜ་རཱི་ཀ་འཆང་བ་ཆེན་པོ། དང་པོར་བྱང་ཆུབ་ཀྱི་མཆོག་ཏུ་ཐུགས་བསྐྱེས་པ་ན། རང་གི་སྨོན་ལམ་གྱི་ས་བོན་ལེགས་པར་བཏབ་པ་རྗེས་སུ་དགོངས་བཞིན་དུ་སྲིད་པར་སྐྱེ་བའི་ཕྲེང་བ་བཟུང་ནས། སེམས་ཅན་གྱི་དོན་ལ་རྩེ་གཅིག་ཏུ་གཞོལ་བས་འགྲོ་བ་རྒྱ་མཚོ་བཅུ་གསུམ་རྡོ་རྗེ་འཛིན་པའི་གྲོང་དུ་འཁྲིད་
པར་བྱེད་པ། རྣལ་འབྱོར་གྱི་དབང་ཕྱུག་རྗེ་བཙུན་ས་སྐྱ་བ་ཆེན་པོ་ཀུན་དགའ་སྙིང་པོ་ཞེས་སྙན་པའི་བ་དན་སྲིད་པ་གསུམ་ན་གསལ་བ་དེ་ཉིད་གཙང་ལ་སྟོང་གྲོམ་པ་ཁའུ་ཞེས་བྱ་བར་འཁྲུངས་ནས་ལོ་དྲུག་བརྒྱ་དང་བཞི་བཅུ་རྩ་བརྒྱད་བརྒལ་བའི་དུས་སོ། །ཤིང་བྱར་བསྐལ་པ་བཟང་པོ་འདི་ལ་འབྱོན་འགྱུར་གྱི་
རྒྱལ་བ་བདུན་པ་རབ་གསལ་ཉིན་ཤཱཀྱ་སེང་གེའི་ལུང་དང་རྟགས་པའི་བསྟན་པ་རིན་པོ་ཆེའི་དཔལ་དུ་འབྱོན་པའི་པཎྜི་ཏ་ཆེན་པོ་ཤཱཀྱ་ཤྲཱི་བོད་དུ་ཕེབས་པའི་དུས་དང་། རིག་པ་སྔགས་ཀྱི་མཐུ་གྲུབ་པའི་ངོ་མཚར་དཔག་ཏུ་མེད་པས་འགྲོ་བ་རྒྱ་མཚོ་དད་པའི་གནས་ལ་བཀོད་ནས་ཧོར་གྱི་རྒྱལ་ཁམས་སུ་ཡང་