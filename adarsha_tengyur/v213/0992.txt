ཏན་དུ་མས་དབེན་པའི་ཕྱིར། །བེེ་ཌཱུརྱ་མཆོག་ཏོག་གི་བློ་གྲོས་གྲགས་པས་ཀྱང་། །མཚུངས་པར་དཀའ་བ་སྨོན་པའི་ལམ་གྱི་མཐུ་བོ་ཆེས། །ཇི་ལྟར་འདོད་པ་ལྷུན་གྱིས་གྲུབ་པ་ཉིད་གྱུར་ཅིག ༨༨ །བསམ་སོགས་སྟོབས་ཀྱི་རྒྱ་མཚོའི་རླབས་ནི་ཆེར་གཡོ་བས། །སངས་རྒྱས་
ཞིང་ཁམས་རྒྱ་མཚོ་ཡོངས་སུ་དག་པ་དང་། །སེམས་ཅན་ཁམས་ཀྱི་རྒྱ་མཚོ་ཡོངས་སུ་སྨིན་བྱས་ཏེ། །ཐུབ་དབང་ཡོན་ཏན་རྒྱ་མཚོ་ཐམས་ཅད་མཐོང་གྱུར་ཅིག ༨༩ །སོ་སོ་ཡང་དག་རིག་པའི་ཆོས་ [རྐང་པ་བཞི་གའི་དབུས་ན་ཡོད་པ་ཆོད་པའི་ཟུང་ལྡན།] མིག་གྲུངས་པོ་མས། །ཇི་སྙེད་ཏིང་ངེ་འཛིན་གྱི་
ལྟད་མོ་མཚར་མཐོང་ནས། །ཕྱོགས་བཅུ་རྣམས་སུ་མུ་མེད་འོད་གཏོང་དོན་ཡང་བྱེད། །ཐམས་ཅད་མཁྱེན་པའི་ཡེ་ཤེས་དབང་བསྐུར་ཐོབ་གྱུར་ཅིག ༩༠ །མི་སྡུག་ཉམས་ཀྱི་ [སྟོབས་མཚུངས་པའི་རབ་སྤེལ།]  འགྱུར་བ་གཅིག་ཅིག་བསྟན་པ་མེད། །སྨིན་མ་ཡོན་པོས་ལྟ་བ་ཙམ་ཡང་མ་བྱས་པར། །
ཞི་འཛུམ་བརྟན་པའི་རང་བཞིན་ཡིད་འོང་མཐོང་ཙམ་གྱིས། །ཆུ་སྲིན་རྒྱལ་མཚན་སྡེ་དང་བཅས་ལས་རྒྱལ་གྱུར་ཅིག ༩༡ །ཨེ་མ་སྟོང་གསུམ་བྱེ་བ་ཕྲག་བརྒྱའི་ [བྱ་བ་མ་ཚང་བའི་ཁྱད་པར་བརྗོད་པ།] འཇིག་རྟེན་གྱི། །དགའ་བའི་རང་བཞིན་གཞན་ནི་ཅིག་ཅར་སྲུངས་པས་ཀྱང་། །མི་མཆོག་གང་གི་
མཚན་ཙམ་ཐོས་པའི་བརྒྱ་སྟོང་ཆ། །མཚོན་དུ་མེད་དེ་དེ་ཉིད་དུ་ནི་ཐོབ་གྱུར་ཅིག ༩༢ །སྐུ་གསུམ་རིན་ཆེན་གཞལ་དུ་མེད་ [ཁྱད་པར་འཕགས་པའི་ཕུལ་བྱུང་།] པའི་ཁང་པ་རུ། །མི་ཟད་རྒྱན་གྱི་འཁོར་ལོ་ཡོངས་སུ་གྲུབ་པའི་གཟུགས། །ཅི་ཡང་འཕོས་པ་དེ་ཡི་རང་བཞིན་དཔྱོད་བཟོད་པ། །ཀུན་
མཁྱེན་ཡེ་ཤེས་ཨཉྫ་ན་ཡི་བུ་ཙམ་མོ། ༩༣ །བསམ་གྱིས་མི་ཁྱབ་ཡོན་ཏན་ཕུང་པོ་ཐོབ་ [རིག་བྱེད་གཞུང་གི་ལོ་རྒྱུས་དང་སྦྱར་བའི་མཐའ་དག་གཟུགས་ཅན།] ནས་ནི། བསམ་གྱིས་མི་ཁྱབ་ཞིང་དུ་བཀོད་པ་གྲངས་མེད་ཀྱིས། །བསམ་གྱིས་མི་ཁྱབ་ཆོས་ཀྱི་འཁོར་ལོ་ལེགས་བསྐོར་ནས། །བསམ་གྱིས་མི་
ཁྱབ་འགྲོ་བ་འཚང་རྒྱར་དགོད་གྱུར་ཅིག ༩༤ །[རྐང་པ་བཞི་གར་ཡོད་པ་ཆོད་པའི་ཟུང་ལྡན། ངག་དོན་གྱི་དཔེ་ལས་བཞིན་སྒྲ་གཅིག་པ་ཅན།] དེ་ནས་ཀྱང་ནི་འཁོར་བ་སྲིད་དུ་རྣམ་པར་འཕྲུལ། །སྣ་ཚོགས་ཟློས་པའི་ཕྲིན་ལས་རྒྱུན་མི་འཆད་སྟོན་པ། །ཆེ་བ་ཆུ་ཡི་གཏེར་ནས་ཆུང་དུ་ཟིལ་པའི་གུར། །དེ་སྙེད་ཟླ་བའི་གཟུགས་ཀྱིས་