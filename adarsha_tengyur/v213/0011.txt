མཐའ་དག་རང་སྤྱི་ངེས་པའི་མཚན་ཉིད་ཀྱིས། །སྨྲ་བའི་འབབ་སྟེགས་ཐུང་ངུར་མི་འགྱུར་ཐམས་ཅད་མཁྱེན་ལམ་ཆོས་མངོན་བསྟན་པ་སྒྲོན་མེ་ལྟར། །ཀུན་དུ་སྣང་བྱེད་ཤེས་བྱ་ཀུན་གྱི་རྒྱལ་པོ་དེ་དག་གུས་པའི་སེམས་ཀྱིས་རི་མོར་བྱ། ༡༣ །བགྲང་
ལས་འདས་པའི་བསྐལ་པའི་ཕྲེང་བར་དགང་བར་དཀའ་བའི་ཚོགས་གཉིས་ཆུ་ཡི་ཕུང་པོ་ཡང་། །བློ་ལྡན་གང་གིས་སྐད་ཅིག་རེར་ཡང་ཐབས་ཤེས་ནོར་བུའི་འབྱོར་པ་ལྡན་པར་བསྐྱིལ་བའི་ནང་། །རྟུན་པ་ཡང་རབ་དྲི་ཡི་བཞོན་པས་བསྲུབས་[ཕྱག་བྱ་བའི་སྒོ་བདུན་པ་ལྡན་པའི་གཟུགས་ཅན།] པའི་
སྙིང་པོ་སྐུ་བཞི་ཟུང་འཇུག་ལྷུན་པོ་ཅན། །ཚེ་གཅིག་འགྲུབ་པ་རྒྱུད་སྡེ་ཟབ་མོ་མཐའ་དྲུག་ཚུལ་བཞིའི་ལམ་ནས་སྨྲ་དེ་སྨྲ་བའི་མཆོག ༡༤ །དུག་བསུམ་ཟས་ལ་མངོན་པར་ཞེན་པས་བློ་གྲོས་རང་བཞིན་གསལ་བའི་འོད། །ཡོངས་སུ་ཉམས་བྱས་མཐའ་འཁོབ་མུན་པར་དགེ་སྡིག་
ལས་ཀྱི་འཇུག་ལྡོག་གི། །གོམ་པ་ཉམ་ངའི་གཡང་དུ་འདེགས་འཇོག་ཀྱེ་མ་སྣང་བྱེད་སུ་ཞིག་ཅེས། །ཟློས་པའི་ [ཕྱག་བྱ་བའི་སྒོ་བརྒྱད་པ་ཆ་ཤེས་གཟུགས་ཅན།] ཚེ་ན་བདེན་གཉིས་ཆོས་ཀྱི་ཉི་ཟླའི་སྒྲོན་འདེགས་ཞི་བ་འཚོ། ༡༥ །ཀ་དག་ཆོས་དབྱིངས་ཆུ་གཏེར་ཆེན་པོར་སྐྱོན་བྲལ་པདྨའི་
ཁང་བཟང་དབུས། །སྨོན་ལམ་འགག་པ་མེད་པའི་རྩལ་འཁྲུངས་མཚོ་སྐྱེས་རྡོ་རྗེ་སྤྲུལ་པའི་སྐུ། །སྙིགས་མའི་འགྲོ་ལ་ཕན་པའི་ཐུགས་རྗེ་གལ་ཏེ་གཟུགས་སུ་གནས་གྱུར་ན། །ཐེག་པར་ [ཕྱག་བྱ་བའི་སྒོ་དགུ་པ་སྟོབས་མཚུངས་པའི་རབ་སྤེལ།] དཀའ་བའི་དོགས་པས་སྐྲག་ནས་
ནོར་འཛིན་བུ་མོ་རིང་ཞིག་འདར། ༡༦ །ལུང་དང་རིགས་པའི་ལམ་ཆེན་ལས་འོངས་སྒྲུབ་དང་སུན་འབྱིན་ཉི་མ་ཡིས། །ལྟ་ངན་འཆལ་གཏམ་དབྱངས་སུ་ལེན་རྣམས་མྱ་ངན་མུན་པར་བཅིང་རིགས་སམ། །སྟོང་ལྟ་ཧང་པོས་སེམས་ཅན་བསླུར་བརྩམས་ཧ་ཤང་ཁྱོད་ཉིད་
རང་གི་སྐྱོན། །པདྨའི་ [ཕྱག་བྱ་བའི་སྒོ་བཅུ་པ་མཉམ་འཇོག་གཟུགས་ཅན།] ངང་ཚུལ་ཆེན་པོ་ཁྱོད་འདྲ་བསྟན་ལ་རི་མོར་བགྱིས་པ་སུ། ༡༧ [།ཕྱག་བྱ་བའི་སྒོ་བཅུ་གཅིག་པ་ལྡན་པའི་གཟུགས་ཅན།] དུས་གསུམ་ཤེས་པར་བྱ་བའི་དངོས་པོ་མ་ཚང་མེད་པ་ཀུན་མཁྱེན་གྱི། །གཉིས་སུ་མེད་པའི་ཡེ་ཤེས་མེ་ལོང་