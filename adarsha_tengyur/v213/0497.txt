འབུད་པ་དང་། དཀྲོལ་བར་བྱ་བའི་རིགས་ཐམས་ཅད་ལ་ཐོགས་པ་མི་མངའ་བ་ཤ་སྟག་ཏུ་བཞུགས་པ་རྣམས་ཏེ། དེ་དག་གིས་གདོན་པར་བྱ་བ་དུས་མཆོད་ཀྱི་རིམ་པ་ལ། ལོ་དུས་ཀྱི་མཆོད་པར། ངོར་ངོགས་ཀྱི་མགོན་པོ་ཆེ་ཆུང་གི་བསྐང་བ་བརྒྱ་ཚར། དཔལ་ལྡན་ལྷ་
མོ་རེ་ཝ་ཏཱི་དམག་ཟོར་རྒྱལ་མོའི་ཐུགས་དམ་བསྐང་བ་སྟོང་ཚར། རྒྱ་ཞང་ཁྲམ་པའི་གཏེར་ཆོས་ལས་འབྱུང་བའི་གཤིན་རྗེ་ཚེ་བདག་གི་གཏོར་བཟློག །འཇའ་ཚོན་སྙིང་པོའི་ལུགས་ཀྱི་དཀོན་མཆོག་སྤྱི་འདུས་ཚོགས་འཁོར་བརྒྱ་ཚར། གུ་རུ་དྲག་པོ་མེ་རླུང་འཁྱིལ་བའི་བསྐང་བ་བརྒྱ་ཚར།
ཀློང་གསལ་ལུགས་ཀྱི་ཡེ་ཤེས་རབ་འབར་གྱི་བསྟན་སྲུང་ཡོངས་སུ་རྫོགས་པའི་བསྐང་བ་བརྒྱ་ཚར། འཁོར་ལོ་བདེ་མཆོག་ལས་བཀའ་སྲུང་སྐྱེས་བུ་ཆེན་པོའི་བསྐང་བ་བརྒྱ་ཚར། མགོན་པོ་ཚོགས་ཀྱི་བདག་པོའི་བསྐང་བ་རྣམས་སོ། །ཟླ་དུས་ཀྱི་མཆོད་པར་ཟླ་བ་ཐམས་ཅད་ཀྱི་ཚེས་
གཅིག་ལ་གཙུག་ཏོར་རྣམ་པར་རྒྱལ་མའི་སྟོང་མཆོད་ཀྱི་ཆོ་ག །གཉིས་ལ་རྡོ་རྗེ་རྣམ་པར་འཇོམས་པའི་བུམ་སྒྲུབ་ཀྱི་ཆོ་ག་དང་། འཇམ་དཔལ་གྱི་མཚན་ཡང་དག་པར་བརྗོད་པ། གསུམ་ལས་བདག་ཆེན་པོ་བསྟན་པ་ཚེ་རིང་བའི་དུས་མཆོད་དུ་ན་རོ་མཁའ་སྤྱོད་མའི་ཆོ་ག་སིནྡྷུ་རའི
དཀྱིལ་འཁོར་ལ་བརྟེན་པ། བཞི་ལ་ཛེ་ཏཱ་རིའི་ལུགས་ཀྱི་ཚེ་དཔག་ཏུ་མེད་པ་ལྷ་དགུའི་དཀྱིལ་འཁོར་གྱི་ཆོ་ག །ཚེས་ལྔ་ལ་རྫོགས་ཆེན་པདྨ་རིག་འཛིན་གྱི་དུས་མཆོད་དུ་དཀོན་མཆོག་སྤྱི་འདུས། དྲུག་ལ་ངོར་ལུགས་ཀྱི་ཆོས་སྤྱོད་རྒྱས་པ། བདུན་ལ་སློབ་དཔོན་རིན་པོ་ཆེའི་གསོལ་
འདེབས་ལེའུ་བདུན་པ་དང་ཀློང་གསལ་ལུགས་ཀྱི་ཚེ་སྒྲུབ་ཡང་གསང་བླ་མེད། ཚེས་བརྒྱད་ལ་སློབ་དཔོན་ངག་གི་དབང་ཕྱུག་གྲགས་པའི་ལུགས་ཀྱི་སྒྲོལ་མ་དཀར་མོ་ཡིད་བཞིན་འཁོར་ལོའི་ཆོ་ག་དང་། བླ་མ་དགོངས་པ་འདུས་པའི་ཚོགས་བསྐང་དང་། ངོར་ལུགས་ཀྱི་མགོན་པོ་ཆེ་ཆུང་གི་
བསྐང་བ། དགུ་ལ་གཏེར་སྟོན་ཉི་མ་གྲགས་པའི་ལུགས་ཀྱི་བདུད་འདུལ་མ། བཅུ་ལ་གསོལ་འདེབས་བསམ་པ་ལྷུན་གྲུབ་དང་དཀོན་མཆོག་སྤྱི་འདུས། བཅུ་གཅིག་ལ་རྗེ་མོའི་དགོངས་རྫོགས་སུ་གྲུབ་ཆེན་ཀུན་དགའ་སྙིང་པོའི་ལུགས་ཀྱི་ཀུན་རིག་རྩ་བའི་དཀྱིལ་འཁོར་གྱི་ཆོ་ག །