དག་པ་ལ་ཤར་འཕྲིན་ཡིག་གིས། །སཱ་ལའི་རྐང་འཐུང་འཁྲིགས་པའི་ནགས་སུ་དམ་ཆོས་དགེ་བའི་སྙིང་པོ་ཅན། །མངོན་པར་བསྔགས་པའི་དུས་སྟེང་ལེགས་སོན་ཆོས་རྒྱལ་དང་པོ་ཐོ་ཐོ་རི། ༡༨ །པུཎྜ་རཱི་ཀས་རང་གི་ལག་མཚན་སྙིང་རྗེའི་གཏེར་གྱིས་རིང་མོ་
ནས། །བྱང་ཆུབ་སྤྱོད་པའི་གཡར་དམ་སྨོན་ལམ་གཅད་དུ་མེད་པས་ལུ་གུ་རྒྱུད། །ལེགས་པར་སྦྲེལ་བའི་ཡུལ་ནི་རྗེས་དྲན་ས་གཞི་སྐྱོང་བའི་ཟློས་གར་གྱིས། །བོད་འབངས་སེམས་ [ཕྱག་བྱ་བའི་སྒོ་བཅུ་གཉིས་པ་བསམ་པ་རྒྱ་ཆེ་ལ་གཟུགས་ཅན་གྱིས་བརླིང་བ།] ཅན་རྫོགས་ལྡན་བསྐལ་པའི་
བདེ་བ་ལ་སྦྱོར་སྲོང་བཙན་རྗེ། ༡༩ །མདའ་ལྔའི་ནུས་པ་སྙིང་ལ་བཀའ་བའི་མི་སྲུན་ཚིག་གི་བསླུ་བྲིད་མཚོན། །བྱེ་བ་ཕྲག་མང་དུས་གཅིག་ཕབ་ཀྱང་འཇམ་དཔལ་གཞོན་ནུས་སྤྲུལ་པའི་སྐུ། །གཞོན་ནུར་གྱུར་ཀྱང་ཆོས་ལ་གནས་པའི་དཀའ་ཐུབ་མ་རྨས་ཁྱད་པར་གྱིས།
མགྲིན་སྔོན་སྐྱེངས་ [ཕྱག་བྱ་བའི་སྒོ་བཅུ་གསུམ་པ་སེམས་ལྡན་རབ་རྟོག] ཏེ་གངས་རིའི་ཕག་ཏུ་ཡིབས་པ་མིན་ནམ་ཁྲི་སྲོང་རྗེ། ༢༠ །རྣམ་དག་བཤད་སྒྲུབ་ཕན་པའི་རིག་སྔགས་མང་པོས་བཏབ་པས་ལུང་རྟོགས་ཀྱི། །བསྟན་པ་དམ་པའི་ལུས་སྲོག་ཤིན་ཏུ་བརླིང་བར་བྱེད་པའི་བཀའ་ཁྲིམས་
བཙན། །སེམས་ཅན་ཁམས་སུ་ནད་དང་འཐབ་རྩོད་རྒུད་པས་རབ་དབེན་སྐྱིད་པའི་མགྲོན། གསར་ [ཕྱག་བྱ་བའི་སྒོ་བཅུ་བཞི་པ་མ་བསྡུས་པའི་གཟུགས་ཅན།] དུ་འགུགས་པའི་ཆོ་ག་ཀུན་ཤེས་མངའ་བདག་ཆེན་པོ་ཁྲི་རལ་པ། ༢༡ །འཕགས་ཡུལ་ལྔ་རིགས་སྨྲ་བའི་དབང་པོ་གྲངས་མེད་དབུས་སུ་
མགྲིན་པ་ནས། །ལེགས་བཤད་སྙན་དགུ་འཇོ་བའི་རྒྱལ་པོའི་གོ་ས་བླ་ན་མེད་འགྱིང་ཡང་། །འགྲོར་གནས་བདེ་བར་གཤེགས་པའི་སྙིང་པོ་སྒྲིབ་པས་གོས་པ་བསལ་ཕྱིར་དུ། །གངས་ཅན་ [ཕྱག་བྱ་བའི་སྒོ་བཅོ་ལྔ་པ་བསམ་པ་རྒྱ་ཆེ།] འཛིན་མར་ཞབས་ཀྱིས་བཅགས་པའི་པཎ་
ཆེན་ཐམས་ཅད་གཙུག་ཏུ་མཆོད། ༢༢ [།ཕྱག་བྱ་བའི་སྒོ་བཅུ་དྲུག་པ་ཆ་ཤས་ཀྱི་གཟུགས་ཅན།] རྡོ་རྗེ་རྣོན་པོའི་གསང་གསུམ་བྱིན་རླབས་མཚར་སྡུག་སྒེག་མོའི་ཁ་ཡི་ཆང་། །བྲན་པའི་མོད་ལ་བློ་གྲོས་པ་ཀུ་ལ་ཡི་མཆུ་འདབ་ཡོད་འོང་བརྒྱ། །ཕྱེ་བ་ལས་ནི་གངས་ཅན་སྐད་དང་རྗེས་སུ་