གྱིས་ཀུན་ནས་བརྒྱན་པའི་ཐུགས་ཀ་ན་དཔལ་གྱི་བེའུ་འོད་འབར་བའི་རྣམ་པར་སྣང་བ་དེ་ལྟ་བུའི་རི་མོ་དག་ལ་ལེགས་པར་འདྲི་བའི་ཚུལ་གྱིས་འབབ། ཁ་ཅིག་ནི་དགའ་བ་འཁྱིལ་བའམ་གཡུང་དྲུང་རིས་ཀྱི་རི་མོ་འདྲི་བའི་ཚུལ་གྱིས་འབབ་སྟེ། ཐམས་ཅད་ཀྱང་ལྦུ་བ་དཀར་པོ་པུཎྜ་རཱི་ཀའི་
ཕྲེང་བ་འགྲེམས་པ་བཞིན་དུ། ཡིད་འོང་ལྷུང་ལྷུང་སྙན་པའི་ཆབ་སྒྲ་རྟག་ཏུ་སྒྲོག་པས། དྲང་སྲོང་བསམ་གཏན་ལ་གནས་པའམ། ཆགས་བྲལ་དཀའ་ཐུབ་བརྟན་པ་རྣམས་ཀྱི་སྙིང་ལ་ཡང་རབ་ཏུ་སིམ་པའི་བདེ་བ་སྟེར་ནུས་པ་མང་པོ་ཞིག་སྟེ། དེ་དག་ཀྱང་དབྱར་སྐྱེས་སྨན་གྱི་ནགས་
ཚལ་སྟུག་པོས་ཡོངས་སུ་ཁེབས་པའི་རི་ཀླུང་དང་། རི་སུལ་དང་། རི་ཤོད་ཡངས་པ་རྣམས་ན་ཅི་བདེར་རྒྱུ་བ་དག་ཡོད་དོ། །ཁ་ཅིག་དག་ན་སྐྱེས་བུ་ཆེན་པོའི་སྤྱན་དང་མཚུངས་པའི་ཉའི་རྒྱལ་པོ་ལུས་ཐམས་ཅད་གསེར་གྱི་ཁ་དོག་ཅན་ལ། མིག་དག་ཀྱང་གསེར་གྱི་མདོག་ཏུ་སྣང་བ།
ལུས་ལ་མཛེས་པའི་རི་མོ་མང་པོས་ཁྱབ་པ་དེ་ནི་འཕགས་པ་རྫུ་འཕྲུལ་རྣམ་པ་གསུམ་གྱི་བདག་ཉིད་ཅན་བཞིན་དུ། རེས་འགའ་ནི་ཆུའི་ཁ་རུ་ཅི་བདེར་འཕྱོ་ཞིང་། རེས་འགའ་ནི་ཆུའི་གཏིང་དུ་འགྲོ་བ་ལ་ཆགས་ཐོགས་མེད་པས་རྒྱ་མཚོར་བྱིངས་པའི་སེམས་ཅན་མང་པོ་འཛིན་པར་བྱེད་པ་
དང་། ཕ་རོལ་དུ་སྒྲོལ་བར་བྱེད་པའི་མཉེས་གཤིན་པ་སྟེ། དེའི་དཔལ་དང་རྗེས་སུ་མཐུན་པར་ཐང་མཉམ་པ་གཡུའི་རྒྱ་མཚོ་འཁྱིལ་པ་ལྟ་བུར་ཡོད་པའི་དཀྱིལ་ནས། ཧ་ཅང་ཡང་མཐོ་བ་མ་ཡིན་པའི་སྤང་རི་གསེར་གྱི་ཉ་མོ་ཉལ་བ་ལྟར་ཡོད་པ་ལ་དྲི་ཞིམ་པོའི་སྨན་དང་ལྡུམ་བུའི་རིགས་
མང་དུ་སྐྱེས་པ། མེ་ཏོག་ཁ་ཡོངས་སུ་བྱེ་བ་འདབ་མ་དང་གེ་སར་ཐམས་ཅད་གསེར་གྱི་ཁ་དོག་འཛིན་པ་སྟུག་པོས་ཁྱབ་པས་མཛེས་པར་བྱས་པ་སྟེ། དེར་བཤུལ་རིང་གི་ལམ་གྱིས་དུབ་པའི་འདྲོན་པ་གང་དག་ངལ་བསོར་སྦྱོར་ཅིང་དགའ་བའི་རོ་ལ་སྤྱོད་པའི་ཡུལ་དུ་གྱུར་པས་སམ། ཡང་
ན་འབབ་ཆུའི་རྒྱུན་ཆེན་པོ་དལ་གྱིས་འབབ་ན། སྐབས་ལ་ལར་རྒྱུན་སྲོལ་གྱི་དབང་ལས་ཁ་གཉིས་སུ་གྱེས་ནས་འབབ་པ་སྟེ། དེའི་བར་དུ་ཆུད་པར་གྱུར་པའི་བཟའ་ཤིང་གི་ར་བ་དང་། སྐྱེད་མོས་ཚལ་ཡིད་དུ་འོང་བ། རྩྭ་དང་ཤིང་ལྗོན་པ་མང་དུ་སྐྱེས་པ་དག་སྟེ། གང་གིས་ཆུར་ལྟུང་