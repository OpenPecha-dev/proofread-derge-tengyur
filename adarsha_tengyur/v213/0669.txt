མི་མཆོག་དཔའ་བོས་མངོན་པར་བྱང་ཆུབ་པའི། །གནས་སུ་བྱིན་གྱིས་བརླབས་པས་དངོས་ཀུན་གྱིས། །མི་ཕྱེད་རྡོ་རྗེའི་རང་བཞིན་གྲུབ་པའི་གདན། ༢ །དེ་ལས་གནོད་སྦྱིན་བདག་པོའི་ཕྱོགས་ཆ་རུ། །བགྲོད་པར་ཁ་བའི་རྡུལ་བརྩེགས་རི་བོ་ཡི། །དོ་ཤལ་ལྡན་པའི་དཔལ་
ནི་འོད་གསལ་ལྷ། །གཟུགས་མཆོག་ཕན་ཚུལ་ངོམ་ལ་འཁོད་པ་བཞིན། ༣ །སླར་ཡང་ཐུབ་པ་དགྱེས་པའི་འཛུམ་གྱི་རླབས། །ཟླ་བའི་སྤུན་དང་འགྲོགས་པའི་དབྱངས་ཉིད་ [དངོས་པོའི་དཔེ།] ལས། །ང་ཡི་བསྟན་པ་དྲི་མེད་རྒྱས་འགྱུར་ཞེས། །ལུང་དུ་བསྟན་པས་ཆེས་དཀར་བྱས་པ་བཞིན། ༤ །དེ་ནང་
སཱ་ལའི་ཚང་ཚིང་རབ་འཁྲིགས་པའི། །སྨན་ལྗོངས་ཡིད་ཀྱི་ཆོམ་རྐུན་བྱེད་པ་ [རབ་ཏུ་སྤེལ་བ།] ལ་། །ཉེར་བརྟེན་འགྲོ་བ་བྱང་ཆུབ་སྙེ་མ་ཅན། །བསྒྲུབ་པའི་དམ་བཅའ་སྙིང་ནས་བསྐུལ་བ་དང་། །གཅིག་ཏུ་རྣམ་པ་ཐམས་ཅད་མཁྱེན་པའི་བཀས། །ལུང་བསྟན་འཁྱོག་པོ་མིན་པའི་ [ཏིང་ངེ་འཛིན་གྱི་ཡོན་ཏན།] 
དུས་ཀྱི་སྟེང་། །སོན་པར་རྒྱལ་དང་རྒྱལ་བའི་གདུང་འཚོབ་རྣམས། །གཞན་སྣང་སྐྱེ་བར་ཟློས་པའི་གར་གྱིས་རྩེན། ༦ །གང་ཚེ་ཆོས་ཀྱི་ཉི་མ་བཀྲག་པོ་ཆེས། །མཐའ་འཁོབ་ཡུལ་གྱི་སྔོ་ [བྱ་བའི་རང་བཞིན་བརྗོད་པ།] བསངས་མེལ་ཚེ་མ། །མཐར་བྱས་པོ་དང་བོད་ཡུལ་ཆེན་པོ་ཞེས། །ཡི་གེ་
ཕྱོགས་ཀྱི་རྩིག་ལོགས་གསལ་བར་བྱས། ༧ །བོད་ཡུལ་ཆེན་པོའི་ནོར་འཛིན་པདྨ་དཀར། །སྒང་གི་འདབ་མ་དྲུག་ལྡན་ [མ་བསྡུས་པའི་གཟུགས་ཅན།] དཀྱིལ་འཁོར་ལས། །ཟལ་མོ་སྒང་གི་འདབ་ཡངས་ལ་ཆགས་པ། །གླིང་ཞེས་བོད་པ་ས་ཡི་ཐིག་ལེ་ཡོད། ༨ །དེ་ན་སྟོབས་བཅུ་མངའ་
པའི་སྡེ་སྣོད་འཆང་། །གྲངས་མཐས་དབེན་ [བསྡུས་ཤིང་མ་བསྡུས་པའི་གཟུགས་ཅན།] པ་འབྱོན་པའི་སྟ་གོན་དུ། །སྲིད་པ་འདི་ཡི་ཐོག་མའི་བྱེད་པ་པོས། །དགེ་མཚན་མང་པོ་ཆེད་དུ་བཤམ་པའམ། ༩ །ཡང་ན་ནོར་ལྡན་མ་འདིས་རང་གི་ལུས། །མི་དབང་རིན་ [ཐེ་ཚོམ་ཅན་གྱི་རབ་རྟོག །] ཆེན་བདུན་དང་
ཤིས་པའི་བརྟགས། །རྣམ་བརྒྱད་ལྡན་པའི་དཀྱིལ་འཁོར་སྤྲུལ་པའི་ནང་། །འདོད་དགུའི་ས་བོན་བཏབ་སྙམ་འཕྱང་མོ་ཉུག ༡༠ །[བྱ་བ་བརྗོད་པ་ཐོག་མའི་གསལ་བྱེད།] མགྲོན་དུ་བོས་སོ་སེམས་ཅན་གངས་དང་མཐའ། །གཞལ་དུ་མེད་པ་མི་ཡི་འཇིག་རྟེན་འདིར། །ཡ་མཚན་ཡུལ་གྱི་ཡོན་ཏན་དགེ་བ་