ཆོས་ཀྱི་ཆོས་མཆོག་ཐུབ་གསུང་མྱ་ངན་མེད། །དོན་བཟང་འདབ་མ་སྟོང་ཕྲག་རྫོགས་པའི་ཁ། །ཟབ་ཡངས་དཀྲུགས་པ་པདྨའི་རྒྱ་ནང་དུ། །ཆུད་པའི་ངོ་མཚར་ལྟད་མོ་ལྐོག་ན་མོ། །དུས་དེར་རྒྱལ་བ་འགྲོ་ལ་ཕན་པའི་ལས། །ལྷུན་གྱིས་གྲུབ་པ་ལས་བྱུང་སྨྲ་བའི་དབང་།། །རྣམ་པར་ 
[མཐའ་དག་གཟུགས་ཅན།] འབྱེད་པའི་བུ་མོ་ཆོས་ཀུན་ལ། །སྦྱངས་པའི་མིག་ཡངས་མང་པོ་འཇིག་རྟེན་བྱུང་། །དེ་དེས་བཀའ་ལུང་ཡངས་པ་སྡུད་པ་དང་། །ཟབ་མོ་འགྲེལ་དང་རིམ་པར་བསྟར་བ་ཡི། [ཡན་ལག་གཉིས་པའི་གཟུགས་ཅན།] །འཆད་རྩོམ་མཁས་པའི་རྐང་རྩིས་བསྣུན་པའི་ཚེ། །ཚིག་དོན་དྲི་མེད་འདབ་མ་
ཕྱོགས་སུ་གྲོལ། །ཡེ་ཤེས་དག་པའི་གཏེར་གྱུར་ཐུབ་པ་དང་། །དགོངས་པ་གཉིས་སུ་མེད་པར་བཀོད་ [ཆ་ཤས་ཀྱི་གཟུགས་ཅན།] པའི་ཆོས། །སྲིད་པའི་ཟུག་རྔུ་ཀུན་གྱི་ཕ་རོལ་དུ། །འདོང་བར་ཞི་བའི་ལམ་དང་རྗེས་སུ་མཐུན། །གང་ལ་དམིགས་པས་འཁོར་བའི་ནད་ཆེན་གསུམ། །ཟད་པར་ཟ་བའི་ལས་སུ་
མངོན་ཕྱོགས་པའི། །བསླབ་ [རིགས་རང་བཞིན་བརྗོད་པ།] གསུམ་དམ་པའི་འབྱོར་པར་ལྡན་པའི་ལམ། །ཡང་དག་འཆོས་པར་བྱེད་པ་བསྟན་པའི་ཆོས། །གཅིག་ཏུ་ངན་པར་འགྲོ་དང་སྲིད་པ་ཡི། །ཚོར་བ་སྲིན་པོ་ཁྲོས་པའི་སོ་འདྲ་ [སྐྱེད་བྱེད་འགྲུབ་པའི་རྒྱུ།] བས། །བཏབ་པ་ཀུན་ལས་ཡོང་ཡེ་སྐྱོབ་པའི་མཐུ། །
གང་ལ་རྫོགས་པ་དེ་ཡང་ལུང་གི་ཆོས། །སྡུག་བསྔལ་ཐན་པ་སྐྱེད་པའི་ཀུན་འབྱུང་དུས། །གསོད་བྱེད་ལམ་བདེན་སྤྲིན་གྱི་རླུང་ཡབ་ཀྱིས། །སྡུག་བསྔལ་ [དངོས་པོའི་དཔེ།] འགོག་པ་བསིལ་བའི་རླུང་འཇོ་བ། །འཁོར་ལོ་དང་པོའི་བཀའ་དོན་གསལ་བར་བྱེད། །ཆོས་རྣམས་སྒྱུ་མའི་དཔེ་འདྲར་
རང་བཞིན་དང་། །མཚན་ཉིད་མེད་པའི་མཐའ་བྲལ་ [མཐའ་དག་གཟུགས་ཅན།] ལུང་གི་སྒྲས། །མཐའ་བརྒྱད་མལ་དུ་ཡུར་བསློང་བའི་ཆོས། །འཁོར་ལོ་བར་པའི་བཀའ་ཡང་གསལ་བར་བྱེད། །ཡོད་དང་མེད་མཐའ་བརྟོལ་བ་ངེས་པའི་ལུང་། །ཀུན་བརྟག་ [རབ་སྤེལ།] མཚན་མས་སྟོང་པའི་
གཞན་གྱི་དབང་། །ཡོངས་གྲུབ་རྣམ་རིག་ཙམ་དུ་ལེགས་ཕྱེ་བ། །འཁོར་ལོ་ཐ་མའི་བཀའ་དོན་རྣམས་ཀྱང་ངོ་། [དེ་ཉིད་བརྗོད་པའི་དཔེ།] །མུན་པ་ཆེན་པོའི་གཤེད་རྒྱུ་བ་འདི། །པདྨའི་གཉེན་གྱི་དཔལ་དང་རྗེས་ [རིགས་བརྗོད་པ་ཐ་མའི་གསལ་བྱེད།] མཐུན་ཡང་། །སྒྲིབ་པའི་དགྲ་ཚོགས་བཅོམ་ལས་ཕྱི་རོལ་དུ། །ཕྱོགས་