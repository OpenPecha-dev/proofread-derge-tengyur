བའི་པཎྜི་ཏ་ཤཱཀྱ་ཤྲཱི་བྷ་དྲ་དང་། བོད་ཀྱི་ལོ་ཙཱ་བ་བྱམས་པའི་དཔལ་གྱིས་བོད་ཡུལ་གྱི་དབུས་ངམ་ཤོད་ཀྱི་མཐིལ་བསམ་ཡས་ལྷུན་གྱིས་གྲུབ་པའི་གཙུག་ལག་ཁང་རྒྱལ་པོའི་ཕོ་བྲང་ཡིད་བཞིན་ནོར་བུའི་མཛོད་དབུ་རྩེ་རིམ་གསུམ་ལྷ་ཁང་གི་སྟེང་དུ་ལེགས་པར་བསྒྱུར་བ། ཛམྦྷ་ལ་ནག་པོའི་
སྒྲུབ་ཐབས་བསྡུས་པ་པཎ་ཆེན་ཤཱཀྱ་ཤྲཱིས་ཞལ་ནས་གསུངས་པ། དེ་ཉིད་དང་། གནུབས་ལོ་ཙཱ་བ་བྱམས་པའི་དཔལ་གྱི་འགྱུར། འཕགས་པ་རྨུགས་འཛིན་ཆུའི་དབང་པོ་ལ་ཕྲིན་ལས་ཉི་ཤུའི་སྒོ་ནས་ཁྱད་པར་གྱི་བསྟོད་པ་ཞེས་བྱ་སློབ་དཔོན་ཆེན་པོ་ནོར་འཛིན་དཔལ་གྱིས་མཛད་པ། པཎྜི་ཏ་ཆེན་པོ་བུདྡྷ་
ཤྲཱི་ཛྙཱ་ན་དང་། ལོ་ཙཱ་བ་བྱམས་པའི་དཔལ་གྱིས་མང་ཡུལ་གྱི་གྲོང་གི་འཕགས་པ་ཝ་ཏིའི་ཕོ་བྲང་དུ་བསྒྱུར་བ། འཕགས་པ་རྨུགས་འཛིན་ལ་བསྟོད་པ་སློབ་དཔོན་ཆེན་པོ་བཙུན་པ་ཟླ་བས་མཛད་པ། རྒྱ་གར་གྱི་མཁན་པོ་མུ་དི་ཏ་ཤྲཱི་ཛྙཱ་ན་དང་། བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་ལེགས་པར་བསྒྱུར་བ།
འཕགས་པ་རྨུགས་འཛིན་ལ་བསྟོད་པ་པཎྜི་ཏ་ཛྙཱ་ན་བཛྲས་མཛད་པ། ཛམྦྷ་ལ་བསྟོད་པ་མིའི་དབང་པོ་ཉི་མ་རྣམ་པར་གནོན་པས་མཛད་པ། རྒྱ་གར་གྱི་མཁན་པོ་དྷརྨ་དྷ་ར་དང་། ཡར་ལུང་པ་གྲགས་པ་རྒྱལ་མཚན་གྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། རྨུགས་འཛིན་འཚོལ་བའི་མན་ངག་
གི་བསྟོད་པ་བླ་མ་དཱ་བྱང་ཆུབ་སེམས་དཔས་མཛད་པ། ཁ་ཅིག་སློབ་དཔོན་ཉི་མ་སྦས་པས་མཛད་ཟེར་རོ། །ལྷ་མོ་ནོར་རྒྱུན་མའི་བསྟོད་པ་པཎྜི་ཏ་ཛ་མ་རིས་མཛད་ཅིང་། དེ་ཉིད་ཀྱི་རང་འགྱུར། དཔལ་ལྷ་མོ་ནོར་རྒྱུན་མའི་དཀྱིལ་འཁོར་གྱི་ཆོ་ག་འདི་ནི་མཁས་པ་ཆེན་པོ་ཞ་ལུ་ལོ་ཙཱ་བ་དགེ་སློང་
དྷརྨ་པཱ་ལ་བྷ་དྲའི་འགྱུར། གནོད་སྦྱིན་ཆེན་པོ་གཞན་གྱིས་མི་ཐུབ་པའི་སྒྲུབ་ཐབས་ཀྱི་རྒྱུད་རྒྱ་གར་གྱི་བླ་མ་ཛ་མ་རིའི་འགྱུར། རྡོ་རྗེ་བཀོད་པའི་རྒྱུད་ལས་དཀྱིལ་འཁོར་བདུན་པའི་རིམ་པ་རྣམ་པར་ཕྱེ་བའི་སྒྲུབ་ཐབས་ཏེ་ལེགས་ལྡན་ནག་པོའི་སྒྲུབ་ཐབས་སློབ་དཔོན་སྣང་མཛད་མྱུ་གུས་མཛད་
པ་འདི་རྙིང་མ་ཡིན་པ་འདྲའོ་ཞེས་བུ་སྟོན་རྗེས་གསུངས་སོ། །སྡེ་སྣོད་གསུམ་དང་རྒྱུད་སྡེ་བཞི་སོགས་ཀྱི། །སྤྱི་ཡི་རྣམ་གཞག་སྔགས་ཀྱི་ཐེག་པ་ཡི། །དམ་ཚིག་ལ་སོགས་གསལ་བར་སྟོན་པའི་གཞུང་། །བཅུ་ཕྲག་ལྔ་ལ་གཅིག་གིས་བརྒྱན་པ་བཞུགས། །དེ་དག་གིས་ནི་སྡེ་སྣོད་དང་རྒྱུད་སྡེ་སྤྱིའི་