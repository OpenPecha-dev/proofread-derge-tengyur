པའི་རྣམ་པ་ལ་བང་རིམ་བཞིན་མཛེས་བར་བྱས་པ། རིན་པོ་ཆེའི་རང་བཞིན་ཅན་ཏེ། དེ་ནི་ཤེལ་དང་། བེེ་ཌཱུརྱ་དང་། པདྨ་རཱ་ག་དང་། གསེར་རྣམས་ཀྱི་རྒྱུ་ལས་ངོས་བཞི་དག་ཏུ་རིམ་པ་བཞིན་དུ་གྲུབ་པ་ཡིན་ནོ། །དེ་དག་གི་རྐྱེན་གྱིས་བསྒྱུར་བས་ནམ་མཁའ་ལའང་ཁ་དོག་ཐ་དད་པ་ཉིད་དུ་སྣང་
བ་སྟེ། ཛམྦུའི་གླིང་འདི་ཡོད་པའི་ལོགས་ཀྱི་ངོས་ནི་བེེ་ཌཱུརྱའི་རང་བཞིན་ཅན་ཡིན་པའི་ཕྱིར། དེའི་འོད་ཀྱིས་ནམ་མཁའ་ཡང་བེེ་ཌཱུརྱའི་ཁ་དོག་ཏུ་ཤར་བ་བཞིན་ནོ། །དེ་ལྟ་བུའི་རི་རབ་དེའི་ཆུ་མཚམས་ནས་འོག་ཏུ་རྣམ་པར་བཅལ་པའི་རི་བོའི་ཁོང་སེང་རྣམས་སུ་ལྷ་མ་ཡིན་གྱི་ཚོགས་རྟེན་དང་
བརྟེན་པར་བཅས་པ་རྣམས་ཡོད་དོ། །དེའང་འདི་ལྟ་སྟེ་ལྷ་མ་ཡིན་གྱི་དབང་པོ་སྒྲ་གཅན་འཛིན་ཞེས་བྱ་བ་དང་། དེ་བཞིན་དུ་མགུལ་ཕྲེང་ཅན་དང་། རབ་གནོན་དང་། ཐག་བཟངས་རིས་རྣམས་རང་རང་གི་འཁོར་དང་བཅས་ཏེ་འོག་ནས་འོག་ཏུ་རིམ་པ་དེ་ཇི་ལྟ་བ་བཞིན་དུ་གནས་སོ། །རི་རབ་ཀྱི་
བར་རིམ་བཞི་ལས་བང་རིམ་དང་པོ་ནི་ལག་ན་གཞོང་ཐོགས་པ་རྣམས་ཀྱི་གནས་སོ། །བང་རིམ་གཉིས་པ་ནི་ལག་ན་ཕྲེང་ཐོགས་པ་རྣམས་ཀྱི་གནས་སོ། །བང་རིམ་གསུམ་པ་ནི་རྟག་མྱོས་པའི་ལྷ་རྣམས་ཀྱི་གནས་སོ། །བང་རིམ་བཞི་པ་ནི་རྒྱལ་ཆེན་རིས་བཞིར་གཏོགས་པའི་ལྷའི་རིགས་
མང་པོ་སྟེ་དེ་དག་རྟེན་དང་བརྟེན་པར་བཅས་པ་རྣམས་གནས་སོ། །རི་རབ་ཀྱི་སྟེང་གི་མཚམས་བཞིའི་ལྕོག་ཆེན་པོ་བཞི་ལ་ནི་གནོད་སྦྱིན་གསང་བ་པ་རྣམས་གྲོང་དང་གྲོང་རྡལ་དུ་བཅས་པ་གནས་སོ། །དེའི་དབུས་སུ་སུམ་ཙུ་རྩ་གསུམ་པའི་ལྷ་རྣམས་ཀྱི་གནས་གྲོང་ཁྱེར་ལྟ་ན་སྡུག་ཅེས་བྱ་བ་
ཡོད་ཅིང་། གྲོང་ཁྱེར་དེའི་དབུས་སུ་ལྷ་རྣམས་ཀྱི་དབང་པོ་བརྒྱ་བྱིན་གྱི་ཕོ་བྲང་རྣམ་པར་རྒྱལ་བའི་ཁང་བཟང་ཞེས་བྱ་བ་བསོད་ནམས་ཀྱི་མཐུ་ལས་གྲུབ་པ། ཕྱི་ནང་ཀུན་ཏུ་ངོ་མཚར་གྱི་བཀོད་པ་དཔག་ཏུ་མེད་པས་ཤིན་ཏུ་མཛེས་པར་བྱས་པ་དག་ཡོད་དོ། །དེ་ལའང་སུམ་ཅུ་རྩ་གསུམ་པ་ཞེས་
པའི་ཐེ་ཚོམ་ཀྱང་ནོར་ལྷ་བརྒྱད་དང་། དྲག་པོ་བཅུ་གཅིག་དང་། ཐ་སྐར་གི་བུ་གཉིས་དང་། ཉི་མ་བཅུ་གཉིས་ཏེ་ཉེ་དབང་སུམ་ཅུ་རྩ་གཉིས་དང་། དེ་དག་གི་དབང་པོ་མཆོད་སྦྱིན་བརྒྱ་བ་དང་བཅས་པའི་ལྷའི་གཙོ་བོ་སུམ་ཅུ་རྩ་གསུམ་ཡོད་པས་དེ་སྐད་དུ་གྲགས་སོ། །གྲོང་ཁྱེར་ལྟ་ན་སྡུག་གི་