ནམས་བརྒྱ་ཡི་བྱེད་པོ་དེས། །ཡང་ཡང་ལེགས་པར་བཀྲུས་པ་ཟླ་བའི་བཞིན། །མཐོང་ན་མི་མཐུན་བྲལ་བའི་ཡ་མཚན་དེ། །འཇིག་རྟེན་ཀུན་དུ་ལྷམ་མེར་ངོམ་པ་བཞིན། ༦༧ །བནྦྷུ་ཛི་བ་ཀ་ཡི་མཆུ་སྒྲོ་དང་། །མུ་ཏིག་ཕྲེང་བ་དངར་བའི་ཚེམས་བར་ནས།
གློག་འགྱུ་སྟོང་གི་མཉེན་ལྩུག་སྨ་འབེབས་སུ། །བྱེད་པ་འཕྲུལ་གྱི་རོ་འཛིན་ཅིར་ཡང་བསྒྱུར། ༦༨ །དེ་ཚེ་ཀུན་གྱི་རྣ་ལུང་འབབ་པའི་གདངས། །སྙན་དགུ་མ་ཚང་མེད་པའི་རྒྱུད་གཅིག་ [{རབ་སྤེལ།}] ལས། །ཐ་དད་རང་རང་སྐད་དུ་འཕོས་པའམ། །བྱིན་གྱིས་རླབས་སམ་
རྗེས་སུ་གནང་བའི་བཀའ། ༦༩ །སྲིད་པ་གསུམ་གྱི་ཀུན་རྟོག་སྔོ་བསངས་མའི། །དཔུང་པ་ [རིགས་བརྗོད་པ་ཐ་མའི་གསལ་བྱེད།] བག་ཆགས་བཅས་ལས་འདས་གྱུར་ཀྱང་། །སེམས་ཅན་སྣ་ཚོགས་མོས་པའི་རྒྱུ་ཕྱོགས་སུ། །གཞོལ་ཞིང་བབས་པའི་རྣམ་གྲངས་བསམ་མི་
ཁྱབ། ༩༠ །ཚིག་དོན་ [ཡོན་ཏན་མ་ཚང་བའི་ཁྱད་པར་བརྗོད་པ།] ལང་ཚོ་དར་བབ་བཀའ་གང་དག །ཇི་སྙེད་འཛིན་དང་སྡུད་བྱེད་གཟུགས་ཀྱི་སྒོ། །དབང་ཐོབ་མང་པོས་སླད་འབྱིན་བསྡུས་པ་དང་། །ཡི་གེར་བྲིས་པའི་གླེགས་བམ་བགྲང་དུ་མེད། ༩༡ །བཀའ་ལུང་དྲི་མེད་ཤེལ་གྱི་ཁང་པའི་ངོས། །
དྲང་དང་ངེས་ [རབ་སྤེལ།] པའི་གཟུགས་དང་གཟུགས་བརྙན་གྱི། །ལྟད་མོ་ཚར་དུ་དངར་བི་ཁྱད་པར་དག །ཚུལ་བཞིན་དཔྱོད་པའི་རྒྱལ་པོ་རྣམ་མང་གིས། ༩༢ །རྒྱ་ཆེན་སྡུད་དང་ཟབ་མོ་རྣམ་པར་འབྱེད། །དཀྲུགས་པ་སྡེབས་ [རིག་བྱེད་ཀྱི་གཏམ་ལ་སྦྱར་པའི་ལྡན་པའི་གཟུགས་ཅན།] ཕྱིར་བྱས་པའི་
བསྟན་བཅོས་གྲངས། །བསྐལ་བའི་ཆར་དང་དབྱིག་འཛིན་མ་ཡི་རྡུལ། །ཆུ་གཏེར་ཐིགས་པའི་རྗེས་སུ་རྐང་པ་འཇོག  ༩༣ །འོན་ཏེ་བཀའ་དོན་ལེགས་པར་ [མང་བའི་དཔེ།] བཤད་པ་ནི། །རང་དགའི་ཚིག་དོན་འདྲེ་ན་མ་རུང་ཞེས། །འཕགས་ཡུལ་གདོད་ནས་གྲུབ་པའི་སྐད
རིགས་ཀྱི། །ལྐོག་ན་སྦས་པའི་བརྟུལ་ཞུགས་བཟུང་ངམ་སྙམ། ༩༤ །[རབ་རྟོག] །དེ་ཚེ་མཁས་པའི་ཚོགས་དང་ལོ་ཙཱ་བ། །རྒྱལ་ [སེམས་མེད་རབ་རྟོག] །ཆེན་རྣམས་ཀྱི་རྩོམ་པ་རྨད་བྱུང་དང་། །ཐུབ་པའི་ལུང་བསྟན་རྩེ་དགའ་དྲན་ཆེ་བས། །གངས་ཅན་བརྡ་ཡི་ལམ་དུ་བརྒྱུད་ཅིང་བྱོན། ༩༥ །