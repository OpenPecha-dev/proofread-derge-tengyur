དང་། སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དམ་པ་ཏོག་ཏུ་གྱུར་པའི་ཚེ་དགའ་ལྡན་གྱི་གནས་ཛམྦུའི་གླིང་དུ་འཕོ་བར་བརྩམས་པ་ན། ཕྱོགས་བཅུའི་སངས་རྒྱས་རྣམས་ཀྱིས་བསྟོད་ཅིང་སེམས་ཅན་གྱི་དོན་ལ་
བསྐུལ་བ་དང་། རང་གི་ཅོད་པན་དམ་པ་རྗེ་བཙུན་མ་ཕམ་པའི་དབུར་བཅིངས་ཏེ། མ་འོངས་པ་ན་འཚང་རྒྱ་བར་ལུང་བསྟན་ཅིང་འཁོར་གྱི་ཚོགས་སུ་མ་དོན་པར་བསྟོད་དེ། ཐེག་པ་ཆེན་པོའི་དམ་པའི་ཆོས་ཀྱི་རྒྱལ་ཚབ་ཏུ་དབང་བསྐུར་བ་དང་། ཤར་ཕྱོགས་ཟ་ཧོར་གྱི་རྒྱལ་པོ་དགེ་བ་
དཔལ་གྱི་སྲས་ཇོ་བོ་ཆེན་པོ་དཔལ་ལྡན་ཨ་ཏི་ཤ་འཁོར་དགེ་སློང་འདུལ་བ་འཛིན་པ་བརྒྱ་དང་བརྒྱད། དགེ་ཚུལ་བཅུ་གསུམ། དགེ་སློང་ཆེན་པོ་བཞི་སྟེ་བརྒྱ་དང་ཉི་ཤུ་ལྔས་ཡོངས་སུ་བསྐོར་ཏེ། བླ་མ་གསེང་གླིང་པའི་དྲུང་དུ་བྱང་ཆུབ་ཀྱི་མཆོག་ཏུ་སེམས་བསྐྱེད་པ་དང་། ཐེག་
པ་ཆེན་པོའི་བློ་སྦྱོང་ལ་སོགས་པ། ཐུགས་པ་ཇི་ལྟར་མངའ་བའི་ཆོས་རྣམས་ཞུ་བའི་ཆེད་དུ་བྱོན་པ་ན། བླ་མ་གསེར་གླིང་པའི་འཁོར་དགེ་སློང་ཆོས་གོས་རྣམ་པ་གསུམ་སྐུ་ལ་གསོལ་བ་ཐམས་ཅད་ཀྱང་རིལ་བ་སྤྱི་བླུགས་དང་། འཁར་གསིལ་ཕྱག་ན་ཐོགས་པས་མཛེས་
པ། སྔོན་དུས་སྟོན་པའི་འཁོར་གྱི་དགྲ་བཅོམ་པ་རྣམས་ལྟར་དང་བ་འདྲེན་པའི་དགེ་སློང་ལྔ་བརྒྱ་དང་སུམ་ཅུ་རྩ་ལྔ། རབ་ཏུ་བྱུང་བ་དྲུག་ཅུ་རྩ་གཅིག་སྟེ། མདོར་ན་རབ་ཏུ་བྱུང་བ་ལྔ་བརྒྱ་དང་དགུ་བཅུ་རྩ་བདུན་གྱི་སེར་སྦྲེང་གི་སྣ་བླ་མ་གསེར་གླིང་པ་ཉིད་ཀྱིས་དྲངས་ནས། རྒྱང་རིང་
པོ་ནས་བསུ་བ་མཛད་པ་ལ་སོགས་པ་སྔོན་གྱི་མཁས་གྲུབ་མང་པོའི་རྣམ་པར་ཐར་པ་རྣམས་ལ་ལེགས་པར་བལྟས་པས་རྟོག་པའི་ཚེར་མ་དེ་དག་ཡོངས་སུ་ཞི་བར་འགྱུར་རོ། །དེ་ནས་མི་རིང་བར་ཨེ་ཝཾ་བླ་བྲང་ཞེས་པ་དུས་རྟག་པར་དཔའ་བོ་དང་མཁའ་འགྲོའི་ཚོགས་ཐམས་ཅད་སྤྲིན་བཞིན་
དུ་འདུ་ཞིང་། གསང་ཆེན་ཆོས་ཀྱི་ཕོ་བྲང་ཆེན་པོ་ཉིད་དུ་རྡོ་རྗེ་ཐེག་པས་མཚོན་པའི་ཆོས་ཀྱི་ཚུལ་དྲི་མ་མེད་པ་ཐམས་ཅད་བཤད་པ་དང་སྒྲུབ་པའི་སྒྲ་དབྱངས་ཆེན་པོ་རྒྱུན་མི་འཆད་པར་འབྱུང་བའི་ཕྲིན་ལས་རྒྱ་ཆེན་པོ་བསྒྲུབ་པ་དང་། གནས་གཙང་མ་རིས་ཀྱི་ལྷའི་བུ་གཞོན་ནུ་གྲངས་