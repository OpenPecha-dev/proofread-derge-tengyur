ལྡན་འདས་ཀྱིས་བྱིན་གྱིས་བརླབས་པ་ལྟ་བུ་དང་། སངས་རྒྱས་ཀྱི་བྱིན་གྱི་རླབས་ཀྱིས་འོད་ཟེར་གྱི་རྩེ་མོའམ་ནམ་མཁའ་ལས་ཆོས་ཀྱི་སྒྲ་འབྱུང་བ་ལྟ་བུ་རྣམས་སུ་བཤད་དོ། །གསུམ་པ་རྗེས་སུ་གནང་བའི་བཀའ་ནི། ཐོག་མར་གླེང་གཞིའི་ཚིག་དང་། བར་དུ་མཚམས་སྦྱོར་གྱི་ཚིག་དང་། མཐར་
མཐུན་འགྱུར་གྱི་ཚིག་དང་། རྗེས་སུ་ཡི་རང་གི་ཚིག་རྣམས་འཇུག་པ་རྗེས་སུ་གནང་བ་སྟེ། སྙིང་རྗེ་ཆེན་པོ་པད་དཀར་ལས། ཀུན་དགའ་བོ་དེ་ན་དགེ་སློང་དེ་དག་གིས་ཁྱོད་ལ་དེ་སྐད་དྲིས་པ་དང་འདི་སྐད་ལུང་སྟོན་ཅིག །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་དང་པོ་
མངོན་པར་རྫོགས་པར་སངས་རྒྱས་ནས་ཡུལ་མ་ག་དྷཱ་ན་བྱང་ཆུབ་ཀྱི་སྙིང་པོ་ལ་བཞུགས་ཞེས་སོགས་ནས། དོན་དང་ཚིག་དང་ཡི་གེ་གང་དག་གིས་རྣམ་གྲངས་གང་དང་གང་གསུངས་པ་དེ་ལ་ཁྱོད་ཀྱིང་གླེང་གཞི་དང་བཅས་པ་དང་། རྒྱུ་དང་བཅས་པ་དང་། རྐྱེན་དང་བཅས་པ་དང་། དོན་
བཟང་པོ་དང་། ཚིག་འབྲུ་བཟང་པོ་རྒྱས་པར་སྟོན་ཅིག །མདོ་སྡེའི་མཇུག་ཏུའང་བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། ཐམས་ཅད་དང་ལྡན་པའི་འཁོར་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་ཞེས་བྲིས་ཤིག །ཀུན་དགའ་བོ་ཆོས་ཀྱི་ཚུལ་འདི་དེ་ལྟར་ཡང་
དག་པར་བསྡུ་བར་བྱའོ་ཞེས་དང་། ཆོས་ཡང་དག་པར་སྡུད་པ་ལས། དགེ་སློང་དག་འདི་སྐད་བདག་གིས་ཐོས་པ་ཞེས་གྱིས་ལ་ཆོས་བསྡུ་བར་བྱའོ་ཞེས་བྱ་བ་དང་འབྲེལ་བ་དང་གོ་རིམས་ཀྱང་བསྟན་པར་བྱའོ་ཞེས་བཀའ་སྩལ་བ་ལྟ་བུའོ། །དེ་རྣམས་ཀྱིས་གང་བཀྲལ་བར་བྱ་བ་བཀའི་རྣམ་པར་གཞག་པའི་གླེང་བ་
རེ་ཞིག་བསྟན་ཟིན་ཏོ། །འདིར་སྨྲས་པ། ལྷ་དང་མི་ཡི་སྟོན་པ་བླ་ན་མེད་པས་སྔོན། །བསྐལ་པ་བྱེ་བ་ཁྲག་ཁྲིག་བགྲང་ལས་འདས་པ་ནས། །ཚིགས་སུ་བཅད་པ་གཅིག་ཅིག་ཕྱིར་ཡང་ལོངས་སྤྱོད་དང་། །ལུས་སྲོག་དཔག་ཏུ་མེད་པ་བཏང་ནས་བསྒྲུབས་པའི་ཆོས། །གང་དག་ཕན་པའི་དགོངས་པས་ལེགས་པར་
བསླབས་པ་རྣམས། །ཐོས་པ་ཙམ་ཡང་རྣ་བར་ [ཡོངས་སུ་བརྗེས་པའི་རྒྱན།] ཚེར་མའི་ལས་འགྱུར་བ། །ངན་པར་འགྲོ་བའི་འབབ་སྟེགས་འཆའ་ལ་རིང་མོ་ནས། །གོམས་པའི་བག་ཆགས་མི་དམན་ལྡན་པ་ཀུན་གྱི་གཤིས། [འགལ་བའི་གཟུགས་ཅན།] བཅུ་གཉིས་ཁྱིམ་ལ་ལོངས་སུ་ [མི་འོས་པའི་དོན་གཞན་བཀོད་པ།] སྤྱོད་པས་