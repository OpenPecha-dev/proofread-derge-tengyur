དེ་བཞིན་གཤེགས་པ་བསམ་གྱིས་མི་ཁྱབ་ཅིང་བརྗོད་དུ་མེད་པའི་དྲུང་དུ། བྱང་ཆུབ་ཀྱི་སྤྱོད་པ་སྤྱད་པའི་སྨོན་ལམ་གྱིས་མི་ཁྱབ་པ་ཡོངས་སུ་སྦྱངས་པའི་སྟོབས་ལས་བྱུང་བ་སྟེ། སངས་རྒྱས་ཕལ་ཆེར་བྱང་ཆུབ་སེམས་དཔའ་ཀུན་དུ་བཟང་པོས། གཞི་རྒྱུན་
མེ་ཏོག་འཇིག་རྟེན་ཁམས་ཀྱི་རྒྱ་མཚོ་དེ། །རིན་ཆེན་ཀུན་གྱི་སྙིང་པོ་ཁ་དོག་སྣ་ཚོགས་ཏེ། །རྡུལ་རྣམས་ཀུན་དང་མཉམ་པའི་སྔན་ཅད་སངས་རྒྱས་ཀྱི། །དྲུང་དུ་སྔོན་ཚེ་རྒྱ་མཚོར་སྦྱངས་པ་དྲི་མེད་པས། །རྒྱ་ཆེན་སྙིང་རྗེའི་སྤྲིན་གྱིས་ཁམས་རྣམས་ཀུན་བཀང་ཞིང་། །
ཞིང་གི་རྡུལ་དང་མཉམ་པའི་ལུས་ཀྱང་ཀུན་བཏང་ནས། །སྔོན་གྱི་བསྐལ་པ་རྒྱ་མཚོར་སྤྱོད་པ་སྤྱད་པས་ན། །འཇིག་རྟེན་རྒྱ་མཚོའི་ཁམས་དེ་ཡངས་ཤིང་རྣམ་པར་དག །སངས་རྒྱས་རྣམ་པར་སྣང་བས་སྨོན་ལམ་ཆེ་མཛད་དེ། །འོད་སྣང་བཏང་བ་ནམ་མཁའི་
དཀྱིལ་ན་གནས་པ་ནི། །རླུང་གི་ཕུང་པོས་བཏབ་ཀྱང་མི་བསྐྱོད་མི་གཡོ་སྟེ། །ནོར་བུ་ཀུན་རྒྱན་སངས་རྒྱས་གཟུགས་བརྙན་སྙིང་པོའོ། །ཞེས་བྱ་བ་ལ་སོགས་པ་མང་དུ་འབྱུང་ངོ་། །དེ་ལྟ་བུའི་རྣམ་པར་སྣང་མཛད་གང་ཆེན་མཚོ་འཁོར་གྱི་བྱང་ཆུབ་སེམས་དཔའི་ཚོགས་ 
དང་བཅས་པ་བཞུགས་པའི་ཞིང་ཁམས་ཀྱི་ཡོན་ཏན་དང་ཚད་གཟུང་དུ་མེད་པ་ནི་འཕགས་པ་ཁོ་ནའི་ཡུལ་ལས་གཞན་དུ་མ་གྱུར་པ་སྟེ། ནམ་མཁའི་ཐམས་ཅད་ཆོས་ཀྱི་སྐུའི་ཞིང་ཡིན་ཞིང་། དེ་ཐམས་ཅད་ཀྱང་སངས་རྒྱས་ཀྱི་ཞིང་རྒྱ་མཚོ་དང་སངས་རྒྱས་ཀྱི་གཟུགས་
ཀྱི་སྐུ་རྒྱ་མཚོས་རྒྱས་པར་གཏམས་པའི་ཕྱིར་རོ། །གཉིས་པ་སྤྲུལ་པའི་སྐུའི་ཞིང་ནི་དེ་ལྟ་བུའི་དེ་བཞིན་གཤེགས་པ་རྣམ་པར་སྣང་མཛད་དེའི་ཞིང་ཁམས་ཀྱི་ནང་གི་དུམ་བུ་ཐམས་ཅད་དང་། དེ་བཞིན་གཤེགས་པ་དེའི་སྐུའི་བ་སྤུའི་ཁུང་བུ་རེ་རེ་ནའང་སྤྲུལ་པའི་སྐུའི་
སངས་རྒྱས་ཀྱི་ཞིང་བྱེ་བ་ཕྲག་མང་པོ་ཡོད་ཅིང་། དེ་དག་ཀྱང་གནས་པ་ཐ་དད་པ་ནི་འཇིག་རྟེན་ཀྱི་ཁམས་རྒྱ་མཚོ་འབྱམས་སུ་ཀླས་པ། ལ་ལ་ནི་ནམ་མཁའ་དབྱིངས་ཀྱི་གནས་ལ་གནས་པ་དང་། ལ་ལ་ནི་རིན་པོ་ཆེའི་འོད་ཀྱི་རྒྱ་མཚོ་ལ་གནས་པ་དང་། ལ་ལ་ནི་སངས་