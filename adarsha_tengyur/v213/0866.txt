ཆེན་གྱི་ལོ་ཙཱ་བ་འགོས་ལྷས་བཙས་ཀྱིས་བཅོས་ཏེ་གཏན་ལ་ཕབ་པ། སྟོང་ཕྲག་བརྒྱ་པའི་རྣམ་པར་བཤད་པ་མངོན་རྟོགས་རྒྱན་དང་མཐུན་པར་བཤད་པ་ཁ་ཆེའི་པཎྜི་ཏ་དྷརྨ་ཤྲཱིས་མཛད་དོ་ཞེས་གྲགས་པ་རྣམས་བཞུགས་སོ།།      །།ཐ་པ་ལ། མངོན་རྟོགས་རྒྱན་བརྒྱད་སྟོང་པ་དང་སྦྱར་ནས་སེམས་ཙམ་
དུ་སྟོན་པ་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་དཀའ་འགྲེལ་སྙིང་པོ་མཆོག་ཅེས་བྱ་བ་ཤློ་ཀ་སྟོང་ཕྲག་བརྒྱད་པ། རྒྱལ་པོའི་སློབ་དཔོན་མཁས་པ་ཆེན་པོ་རིན་ཆེན་འབྱུང་གནས་ཞི་བའི་ཞལ་སྔ་ནས་མཛད་པ། པཎྜི་ཏ་ཤྲཱི་སུ་བྷཱུ་ཏི་ཤཱནྟི་དང་། ལོ་ཙཱ་བ་ཤཱཀྱ་བློ་གྲོས་་ཀྱི་འགྱུར། ཤེས་རབ་ཀྱི་
ཕ་རོལ་ཏུ་ཕྱིན་པའི་དོན་བསྡུས་སྒྲོན་མ་ཞེས་བྱ་བ་དཔལ་ཤཱནྟི་པའི་སློབ་མ་སློབ་དཔོན་མར་མེ་མཛད་ཡེ་ཤེས་ཀྱིས་མཛད་པ། པཎྜི་ཏ་དེ་ཉིད་དང་། ལོ་ཙཱ་བ་མཁས་པ་ཆེན་པོ་ཚུལ་ཁྲིམས་རྒྱལ་བའི་འགྱུར་བ་རྣམས་བཞུགས་སོ།།      །།ད་པ་ལ། བརྒྱད་སྟོང་པ་མངོན་རྟོགས་རྒྱན་དང་སྦྱར་བའི་འགྲེལ་པ་སློབ་
དཔོན་འཇིགས་མེད་འབྱུང་གནས་སྦས་བས་མཛད་པ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པའི་འགྲེལ་པ་གནད་ཀྱི་ཟླ་བའི་འོད་ཅེས་བྱ་བ་པཎྜི་ཏ་ཆེན་པོ་འཇིགས་མེད་འབྱུང་གནས་སྦས་པས་མཛད་པ། རྒྱ་གར་གྱི་མཁན་པོ་ཆེན་པོ་དེ་ཉིད་དང་། [མ་བྱུང་] མཁས་པ་ཤེས་རབ་དཔལ་གྱིས་དཔལ་
ནཱ་ལེནྡྲར་བསྒྱུར་བ། སྡུད་པ་མངོན་རྟོགས་རྒྱན་དང་མཐུན་པར་བཤད་པ་ཤེས་རབ་ཀྱི་ཕ་རོལ་དུ་ཕྱིན་པའི་མཛོད་ཀྱི་ལྡེ་མིག་ཅེས་བྱ་བ་ཁ་ཆེའི་མཁན་པོ་བླ་མ་དྷརྨ་ཤྲཱིས་མཛད་པ། འཕགས་པ་སྡུད་པའི་གདམས་ངག་འདི་བྱང་ཆུབ་སའི་སྙིང་པོ་དཔལ་འབུམ་སྟེང་གི་གཙུག་ལག་ཁང་གསར་དུ་བཞེངས་པའི་དུས་
མཁས་པ་ཆེན་པོ་བ་རེག་ལོ་ཙཱ་བས་བསྒྱུར་བ་རྣམས་བཞུགས་སོ། །དེ་ལྟར་མངོན་རྟོགས་རྒྱན་གྱི་རྗེས་སུ་འབྲང་བའི་འགྲེལ་པ་ཉི་ཤུ་རྩ་གཅིག་གོ།      །།ཤིང་རྟའི་སྲོལ་བྱེད་གཉིས་པ་དབུ་མ་རིག་པའི་ཚོགས་ནི་འོག་ཏུ་དབུ་མ་དང་ལྷན་ཅིག་བྲིའོ།།      །།ན་པ་གཉིས་ལ། ཤིང་རྟའི་སྲོལ་བྱེད་གསུམ་པ་
སློབ་དཔོན་དཾཥྚ྄ཱ་སེ་ནས་མཛད་པར་གྲགས་པའི་འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་འབུམ་པ་རྒྱ་ཆེར་འགྲེལ་པ་ལེའུ་ལྔ་བཅུ་ང་གཉིས་པའི་འཕྲོ་ལ་ལུས་པ་བཞུགས། འདི་ལ་དཀར་ཆག་འཕང་ཐང་མར་རྒྱལ་པོ་ཁྲི་སྲོང་ལྡེའུ་བཙན་གྱིས་མཛད་ཟེར་རོ།།      །།ཕ་པ་ལ། འཕགས་པ་ཤེས་