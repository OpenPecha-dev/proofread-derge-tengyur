ཅི་འདོད་ཀྱི། །ལེགས་བཤད་འཛད་དུ་མེད་པ་འབྱུང་བའི་གནས། །ལྔ་རིག་བསྲན་པའི་སྣང་བྱེད་བླ་ན་མེད། ༥༠ །བྱང་ཆུབ་མཆོག་ཏུ་མངོན་པར་སངས་རྒྱས་པའི། །ཡེ་ཤེས་རྒྱ་མཚོའི་རྣམ་པར་འཕྲུལ་བའི་སྲས། །ལྔ་རིག་གཞུང་གི་བརྗོད་
བྱ་མ་ལུས་པ། །སྙན་དངགས་དམ་པའི་གླུ་རུ་ལེན་པ་དཔའ། ༥༡ །བརྩེ་ཆེན་ཀུན་དགའ་སྙིང་པོའི་ལུང་རྟོགས་ཀྱི། །ཆོས་ཚུལ་ལམ་ [ཡན་ལག་གཅིག་པའི་གཟུགས་ཅན།] གསུམ་སྒྲིབ་པ་སྦྱོང་པའི་རྒྱུན། །མང་ཐོས་སྐལ་ལྡན་ཤིང་རྟའི་དཀའ་སྤྱད་ཀྱིས། །མི་ནུབ་རྟག་ཏུ་འཕེལ་བའི་
ཆོ་ག་བསྒྲུབས། ༥༢ །ཆོས་ཀྱི་བ༷ཀྲ་ཤི༷ས་དམ་པ་འཇིག་རྟེན་ [རིག་བྱེད་གཏམ་དང་སྦྱར་པའི་བསྡུས་དང་མ་བསྡུས་བསྲེས་པའི་གཟུགས་ཅན།] འདིའི། །རྒྱན་དུ་བརྟན་པའི་ཆོ་ག་རིག་པའི་གཞུང་། །རབ་འབྱམས་ལེགས་པར་སྨྲ་བའི་ངོ་མཚར་གྱིས། །ངག་གི་དབང་ཕྱུག་དགྱེས་པའི་འཛུམ་མང་སྟོན། ༥༣ །སངས་
རྒྱས་གངྒཱ་ཀླུང་གི་བྱེ་སྙེད་ཀྱི། [།སྐྱེད་བྱེད་འགྲུབ་པའི་རྒྱུ།] བྱིན་རླབས་ནུས་པ་རྒྱ་མཚོ་ཆེན་པོའི་རྗེས། །སོང་བ་སྔགས་ཀྱི་སྤྱོད་པས་རང་དབང་དུ། །གྲུབ་པའི་ཡོན་ཏན་ཕུང་པོ་བསམ་ལས་འདས། ༥༤ །འཁྲུལ་སྣང་རང་སར་དག་པའི་རང་རིག་པར། །དུས་གསུམ་དངོས་ [དངོས་པོའི་དཔེ།] 
པོ་སྒྲིབ་མེད་བཀྲ་བ་ཡི། །མཚོན་ཕྱིར་གྲུབ་པའི་མཚན་མ་ཀུན་དགའི་དཔྱིད། །ཅི་ཡང་ངོམ་པ་ཡོན་ཏན་རྒྱ་མཚོ་བཞིན། ༥༥ །རིས་བྲལ་བྱམས་པའི་བཏུང་བ་ངོམས་མེད་དུ། །[འདི་ནས་བརྩམས་ཏེ་སྡེ་དགེའི་གདུང་རབས་བསྟན་པ་ལ་སྐུ་དྲིན་ཆེ་བ་རྣམས་ལ་བསྔགས་པའི་ཐོག་མར་དངོས་པོའི་དཔེས་བརླིང་བའི་མཆོག་གི་ངེས་བསྟན།] བསྟེན་པས་སྟོབས་
ཀྱི་ཤུགས་འཆང་ས་སྲུང་དབང་། །སྡེ་བཞི་ཕུན་སུམ་ཚོགས་པའི་སྐྱེད་མོས་ཚལ། །དགེ་བའི་གོམ་སྟབས་ལྷོད་ [མཐའ་དག་གི་གཟུགས་ཅན།] པོ་ཅིར་ཡང་བསྒྱུར། ༥༦ །གང་གིས་བསྒྲུན་མིན་དཔུང་པས་ས་ཡི་སྟེང་། །རང་དབང་བྱེད་པར་མཚུངས་ཀྱང་པད་དཀར་མིག །འཚེ་
བ་ཆོས་སུ་འདོམས་ཕྱིར་སངས་རྒྱས་ཀྱི། །བསྟན་པའོ་དཔལ་གྱུར་ཁྱོད་ལས་ཤིན་ཏུ་དམན། ༥༧ །[ཁྱད་པར་ལ་གནས་པའི་དོན་གཞན་བཀོད་པ།] བསོད་ནམས་ཕུན་སུམ་ཚོགས་ [དགག་པའི་དཔེ།] འདོད་ས་བདག་གི། །ལས་ནི་སེམས་ཅན་ཐམས་ཅད་བདེ་བའི་རྒྱུ། །བདག་དོན་བོར་བ་རྒྱལ་