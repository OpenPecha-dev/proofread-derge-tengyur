མཐུན་པའི་བརྡ་ཡིག་གི། །ལི་ཤིའི་དྲི་བསུང་གསར་པའི་འབྱུང་གནས་སམྦྷོ་ཊ་ལ་གུས་པས་འདུད། ༢༣ །དཀའ་བ་བརྒྱ་ཕྲག་བརྩེགས་པའི་གདུང་བ་དབུགས་འབྱིན་གྲོགས་སུ་བྱང་ཆུབ་སེམས། །ཡིད་འོང་བསིལ་ཡབ་དག་ཏུ་བསྟེན་
ཅིང་དམ་ཆོས་རིན་ཐང་ཆེ་བའི་ཁུར། །འདྲེན་པའི་ཆོ་ག་བརྡ་སྤྲོད་རིག་པའི་གོམ་སྟབས་སྟོང་དུ་བསྒྱུར་ལ་མཁས། །སད་མི་ [ཕྱག་བྱ་བའི་སྒོ་བཅུ་བདུན་པ་ཡན་ལག་གསུམ་པའི་གཟུགས་ཅན།] བདུན་དང་ཀ་ཅོག་ལ་སོགས་སྐད་གཉིས་སྨྲ་བའི་ཚོགས་ལ་འདུད། ༢༤ །དཔལ་ལྡན་གྲུ་འཛིན་རི་བོའི་
མགོན་པོ་སྲིད་པ་འགྲུབ་བྱེད་རྒྱུ་ཡི་ཚུལ། །འོད་གསལ་འཆི་བ་མེད་པའི་གདུང་གི་སྐྱེ་བ་མངོན་པར་བཟུང་པ་གང་། །འཛམ་གླིང་ཐུབ་པའི་རྒྱལ་སྲིད་སྐྱོང་ལ་བསྙེངས་པ་བྲལ་པའི་བློ་གྲོས་ཀྱིས། །དྲན་དབང་ཀུན་དུ་དགའ་ [ཕྱག་བྱ་བའི་སྒོ་བཅོ་བརྒྱད་པ་སྒྲུབ་བྱེད་ཀྱི་རྒྱུ་ལས་སྐྱེད་བྱེད་འགྲུབ་པའི་རྒྱུ།] 
སྟེར་སྙིང་པོ་ས་སྐྱ་པ་ཡིས་བདག་བྱིན་རློབས། ༢༥ །དཔག་མེད་བསྐལ་པའི་ཕྲེང་བར་རབ་བསགས་སྦྱིན་པ་ལ་སོགས་བསོད་ནམས་ཚོགས། །བྱང་ཆུབ་མཆོག་གི་རྩེ་མོར་ལུད་པས་མི་མཐུན་མེད་པར་བསྐྲུན་པའི་སྐུ། །སྟོང་པའི་མཁའ་ལ་རྫུ་འཕྲུལ་རྐང་པའི་འདེགས་འཇོག་
རེ་མོས་བསྒྱུར་བ་ཡིས། །པོ་ཏ་ལ་ [ཕྱག་བྱ་བའི་སྒོ་བཅུ་དགུ་པ་ཡོན་ཏན་གྱི་རང་བཞིན་བརྗོད་པ།] སོགས་གདུགས་ཕྱེད་ལ་འཁོར་མཁའ་འགྲོའི་དབང་པོ་དེ་ལ་འདུད། ༢༦ །མུ་མེད་ཕྱོགས་བཅུའི་འཇིག་རྟེན་དག་ན་དུས་གསུམ་གཤེགས་པའི་སངས་རྒྱས་ཀྱི། །གསུང་གི་གསང་བ་བསམ་མི་
ཁྱབ་པར་དབང་འབྱོར་དཔལ་ལྡན་རྡོ་རྗེ་འཛིན། །དུས་འདིར་དམ་ཆོས་རྙོག་པ་བགྲུང་ཕྱིར་གངས་ཅན་ནོར་གྱི་བློ་གྲོས་མར། །སྐྱེ་བ་དམ་པའི་ [ཕྱག་བྱ་བའི་སྒོ་ཉི་ཤུ་པ་བསམ་པ་རྒྱ་ཆེ་ལ་ཡན་ལག་ཅན་གྱི་གཟུགས་ཀྱིས་བརླིང་བ།] ཟློས་གར་བསྒྱུར་བ་དགེ་ལེགས་གྲགས་པའི་རྒྱལ་མཚན་འཛིན། ༢༧ །ལེགས་
བཤད་ཉི་མའི་འོད་ལ་སྡང་ཞིང་མཐའ་བྲལ་མཁའ་ཡང་འབིགས་སེམས་ཅན། །སྨྲ་ངན་རྡུལ་བརྩེགས་རི་བོའི་ཁེངས་པ་ཡོངས་སུ་སྙོལ་ལ་མི་འཇིགས་པར། །ལུང་དང་རིགས་པའི་ཁོ་ལག་རབ་རྫོགས་བརྡ་སྤྲོད་ཚད་མའི་རྣོ་ [ཕྱག་བྱ་བའི་སྒོ་ཉེར་གཅིག་པ་རིག་བྱེད་ཀྱི་གཏམ་ལ་སྦྱར་བའི་མཐའ་དག་གི་གཟུགས་ཅན།]