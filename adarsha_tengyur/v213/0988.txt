དང་རྟོགས་པའི་ཡོན་ཏན་རིན་ཆེན་མི་ཟད་གཏེར། །རིང་པོར་མི་ཐོགས་ཐོབ་པའི་སྐལ་པ་སྦོམ་གྱུར་ཅིག ༥༩ །ལུས་ཅན་སྤྱི་ཡིས་ལེགས་བྱས་ཕུང་པོ་གང་དག་བསགས། །ཐམས་ཅད་ཁྱབ་འཇུག་ལྟེ་བ་ལས་སྐྱེས་མེས་པོ་དེས། །འདི་ན་གཅིག་ཏུ་སྤུངས་པ་ལྟ་བུའི་
ས་གཞི་སྐྱོང་། །གནམ་གྱི་མཐོངས་ནས་བསྐོས་པའི་སྡོམ་བརྩོན་བླ་མ་ཆེ། ༦༠ །ཀུ༷ན་དག༷འ་བསྐྱེད་པའི་སྙིང་སྟོབས་ [འབྱུང་མིན་གྱི་དཔེ།] བི་ཥྞུའི་འཇུག་པ་ཡིས། །ཕྲིན༷་ལས༷་རྒྱ་མཚོ༷འི་འཇིང་ནས་ལངས་པའི་ཕྲག་པ་རུ། །གཞལ་དུ་མེད་པའི་ལེགས་བྱས་ས་གཞི་ཆེན་པོ་འདི། །
གྱེན་དུ་ཁྱེར་ལ་བསྙེངས་པ་ཕྲལ་བའི་སྡོམ་བརྩོན་ཆེ། ༦༡ །གང་དེའི་སྐྱེ་བའི་སྙུག་གུ་ [རིག་བྱེད་གྱི་ལོ་རྒྱུས་ལས་དྲངས་པའི་མཐའ་དག་གཟུགས་ཅན།] གང་དག་བསྒྱུར་བ་ཡིས། །རབ་དང་ཡིད་ལ་དམ་བཅའི་ཡི་གེ་རྣམས་བཀོད་པ། །ཀུན་གྱི་སྙིང་པོ་བླ་ན་མེད་པ་ཁམས་གསུམ་པའི། །དོན་བྱེད་
ཆོས་ཀྱི་རྒྱལ་པོའི་གོ་འཕང་དེ་ཉིད་དོ། ༦༢ །དེ་ནི་མངོན་པར་ [ལྡན་པའི་གཟུགས་ཅན།] འགྲུབ་བྱེད་དཔག་ཏུ་མེད་རང་བཞིན། །དེ་མཐའ་མཁའ་འདིས་ཕྱོགས་བཅུར་བཙལ་ཡང་མ་རྙེད་པར། །ད་དུང་དངོས་པོ་ཀུན་ལ་ཁྱབ་པར་ཉུལ་འདྲ་ཡི། །ཟབ་དང་ཡངས་པའི་
ཚོགས་གཉིས་ཤིན་ཏུ་འཕེལ་གྱུར་ཅིག ༦༣ །[ཏིང་ངེ་འཛིན་གྱི་རབ་རྟོག] །ཡང་འབྱུང་སྲིད་པར་ཚུལ་ཁྲིམས་དག་པའི་ཤིང་རྟར་བརྟན། །རྒྱལ་བའི་གསུང་རབ་ཀུན་གྱི་སྣང་བ་ལེགས་བཟུང་ནས། །ཕྱོགས་བཅུའི་སེམས་ཅན་ཁམས་སུ་ལེགས་པར་བཤད་པའི་འོད། །རྒྱ་
ཆེར་གཏོང་བ་སྨྲ་བའི་ཉི་མ་ཐོབ་གྱུར་ཅིག ༦༤ །སྐྱེ་བ་འདིར་ཡང་ [མཐའ་དག་གཟུགས་ཅན་] ཞབས་སེན་འཆར་ཀའི་དམར་མདངས་ཅན། །བརླིང་བར་བཀོད་པས་ཤིན་དུ་མཛེས་བྱས་གསེར་གྱི་ཁྲི། །ཆེར་རློམ་མི་བདག་ཕལ་གྱི་སྤྱི་བོའི་ང་རྒྱལ་གཞུ། །དགེ་བའི་
རྒྱུད་མངས་དག་གིས་དགུག་ལྡན་དེ་ཉིད་དུ། ༦༥ །[རབ་ཏུ་སྤེལ་བ། རིམ་པ་ཅན་གྱི་རྒྱན།] བསྐལ་བར་འཚོ་བ་སྲོག་གི་རྒྱན་དང་བསོད་ནམས་སྟོབས། །ཕྲིན་ལས་ཆབ་འབངས་བདོ་བ་གངྒཱའི་ཆབ་རྒྱུན་དང་། །གསེར་དང་ལྡན་མ་རྡོ་རྗེའི་ཤུགས་དང་ཉི་མའི་འོད། །རིན་ཆེན་