གང་གིས་བགྲོད་པའི་ལམ་དང་མྱ་ངན་ལས། །འདས་པ་བསོད་ནམས་གསུམ་གྱི་སྙིང་པོ་ཅན། །དེས་ནི་འཁོར་བ་ངན་པར་སོང་དག་ཏུ། །འབབ་ལས་ཡོང་ཡེ་འཛིན་པ་ཆོས་ཀྱི་མཆོག །ལམ་དང་འབྲས་བུ་དབེན་པའི་བས་མཐའ་རུ། །ངལ་བསོའི་བདེ་བ་ལ་དམིགས་ལྟུང་བ་ལས། །འཛིན་ཅིང་ 
[རིགས་བརྗོད་པ་ཐ་མའི་གསལ་བྱེད།] སྲིད་དང་ཞི་བའི་མཐའ་འགོང་བ། །ཐེག་ཆེན་ཆོས་ཀྱི་ཁྱད་པར་དེ་བས་མང་། །གསང་ཆེན་སྐལ་བར་ལྡན་པའི་ལུས་ངག་ཡིད། །མི་བྱེད་རྡོ་རྗེ་གསུམ་གྱི་རྒྱས་བཏབ་ནས། །མཆོག་ [རིགས་རང་བཞིན་བརྗོད་པ།] གི་གོ་འཕང་རིངས་པར་འདོད་པའི་ཆོས། །སྒྲ་དོན་རྒྱུད་ཀྱི་ཟབ་ཁྱད་བསམ་ལས་
འདས། །སྲིད་པའི་ལམ་ན་དུབ་པ་དབུགས་རབ་འབྱིན། །གདུང་བས་ཉན་ལ་བསིལ་བའི་ངལ་ [རིགས་རང་བཞིན་བརྗོད་པ།] བསོ་སྟེར། །མངོན་འདོད་སྙེ་མ་གཡུར་བའི་དགའ་ཚལ་འདི། །ཐོབ་པའི་ལུས་ཅན་དེ་དག་སྐལ་བ་སྦོམ། །ཚངས་པའི་བཀའ་ལས་མ་འདས་ལམ་གསུམ་དུ། །འགྲོ་བ་དག་ 
[ཁྱད་གཞི་ཐ་དད་ཅིང་ཁྱད་ཆོས་མཚུངས་པའི་བསྡུས་བརྗོད།] བྱེད་འབབ་པའི་ལྷ་མོ་ཁྱོད། །ལས་ཉོན་སྒྲིབ་པ་སྦྱོང་བའི་མཐུ་རྫོགས་ན། །ཐུབ་པའི་བཀའ་ལུང་དམ་པའི་རྗེས་སུ་སྙེགས། །བརྗོད་པ་བླ་ན་མེད་པ་འགོག་ལམ་གྱི། །བདེན་པ་ཟུང་གི་སྙིང་པོ་ [རྨད་དུ་བྱུང་བའི་དཔེ། ] འདྲན་པའི་གསུང་། །རབ་མཆོག་དྲི་
མས་དབེན་པ་ལུང་རྟོགས་ཀྱི། །དཀོན་མཆོག་དམ་པའི་ཆོས་ཀྱི་དབྱེ་བ་བྲི། །སྤྱི་དོན་གསུམ་པ་བཀྲལ་བྱ་ངེས་པའི་ཆེད་དུ་དམ་པའི་ཆོས་ཀྱི་རྣམ་པར་གཞག་པ་ལ། [རིགས་རང་བཞིན་བརྗོད་པ།] ཆོས་ཀྱི་སྒྲ་འཇུག་པའི་ཡུལ་སྤྱིར་བཤད་པ་དང་། དེ་ལས་དམ་པའི་ཆོས་བྱེ་བྲག་ཏུ་བཤད་པའོ། །དང་པོ་ལ་སྒྲའི་དོན་བཤད་
པ་དང་། དབྱེ་བ་བསྟན་པ་གཉིས་ལས། དང་པོ་སྒྲའི་དོན་ནི་སྤྱིར་ཆོས་ཞེས་བྱ་བ་དེ་ལ་ལེགས་པར་སྦྱར་པའི་སྐད་དུ་ནི་དྷརྨ་ཞེས་འབྱུང་སྟེ། དེ་ནི་ཌུ་དྷྲྀཉ྄་འཛིན་པ་ལའོ་ཞེས་བྱ་བའི་བྱིངས་ལས་བྱུང་བའི་ཕྱིར་འཛིན་པར་བྱེད་པའི་དོན་ལ་འཇུག་གོ། །དེའང་གང་འཛིན་པར་བྱེད་པ་ཡིན་ཞེ་ན། ཤེས་བྱ་
རྣམས་ཀྱི་རང་དང་སྤྱིའི་མཚན་ཉིད་ཐམས་ཅད་འཛིན་པར་བྱེད་དེ། །དེའང་འདི་ལྟར་གཟུགས་ཀྱི་མཚན་ཉིད་གཟུགས་སུ་རུང་པ་འཛིན་པར་བྱེད་པ་ནས། རྣམ་པ་ཐམས་ཅད་མཁྱེན་པའི་མཚན་ཉིད་ཆོས་ཐམས་ཅད་མངོན་སུམ་དུ་བྱེད་དོ་ཞེས་བྱ་བ་ལྟ་བུའི་བར་གྱིས་རང་གི་མཚན་ཉིད་ཐམས་ཅད་འཛིན་པར་