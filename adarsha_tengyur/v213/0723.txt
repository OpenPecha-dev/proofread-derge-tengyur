རྗེ་དཱི་པཾ་ཀཱ་ར་ཤྲཱི་ཛྙཱ་ནས་མཛད་པ། པཎྜི་ཏ་དེ་ཉིད་དང་། རྒྱ་བརྩོན་འགྲུས་སེང་གེའི་འགྱུར། རྡོ་རྗེ་རྣལ་འབྱོར་མ་ལ་བསྟོད་པ་པཎྜི་ཏ་ཆེན་པོ་དཱི་པཾ་ཀ་ར་ཤྲཱི་ཛྙཱ་ནས་མཛད་པ། པཎྜི་ཏ་དེ་ཉིད་དང་། ལོ་ཙཱ་བ་ཁུ་ནེ་ཙོའི་འགྱུར། རྡོ་རྗེ་ཕག་མོ་མདོར་བསྡུས་པའི་བསྟོད་
པ་ཨ་བྷི་སང་ཀ་ཏཱས་མཛད་པ། པཎྜི་ཏ་ངག་གི་དབང་ཕྱུག་དང་། ཀློག་སྐྱ་ལོ་ཙཱའི་འགྱུར། ཡེ་ཤེས་དབབ་པའི་ཆོ་ག །རྡོ་རྗེ་རྣལ་འབྱོར་མའི་དགོངས་པའི་གསང་བ་སྦྱིན་སྲེག་གི་ཆོ་ག་སློབ་དཔོན་ཨ་བྷི་ཡུཀྟས་མཛད་པ། གཞན་ཡང་རྡོ་རྗེ་རྣལ་འབྱོལ་མའི་བསད་པ་ལས་ཀྱི་མན་
ངག །ཕྱིར་བཟློག་འཁོར་ལོ། ཕག་མོའི་སྲུང་བའི་འཁོར་ལོ། གཏོར་མའི་ཆོ་ག །ལག་པའི་མཆོད་པ་རྣམས་སློབ་དཔོན་ཨ་བྷི་ཡུཀྟས་མཛད་ཟེར་བ་འདི་ནི་ཐེ་ཚོམ་གྱི་གཞིར་སྣང་ངོ་། །རྡོ་རྗེ་ཕག་མོའི་སྒྲུབ་ཐབས་རྣམ་པར་སྒེག་པ་ཞེས་བྱ་བ་དང་། རྡོ་རྗེ་ཕག་མོའི་བསྟོད་པ་རིམ་པ་
གཉིས་པ་རྡོ་རྗེ་བཙུན་མོས་བྱིན་གྱིས་བརླབས་པ་གྲུབ་དབང་རྒྱ་གར་ཤར་ཕྱོགས་ཀྱི་པཎྜི་ཏ་ཆེན་པོ་ཤྲཱི་བ་ན་རཏྣས་མཛད་པ། པཎྜི་ཏ་ཆེན་པོ་དེ་ཉིད་དང་། ཆོས་འཁོར་ལོ་ཙཱ་བ་འཇམ་དཔལ་ཡེ་ཤེས་ཀྱིས་འབྲས་ཡུལ་ནོར་བུའི་གླིང་དུ་བསྒྱུར་བ་ལ། ཕྱིས་ཆོས་སྨྲ་བ་རྒྱ་མཚོའི་སྡེས་མི་
བཅོས་སུ་མི་རུང་བ་རྣམས་བཅོས་ནས་དོན་ལ་རྟོན་པར་བསྒྱུར་བ་ཞེས་བྱ་བའི་མཐའ་ཅན། རྡོ་རྗེ་ཕག་མོ་དོན་ཐམས་ཅད་གྲུབ་མའི་སྒྲུབ་པའི་ཐབས་ཞེས་བྱ་བ་དང་། ཡང་རྡོ་རྗེ་ཕག་མོའི་སྒྲུབ་པའི་ཐབས་ཞེས་བྱ་བ་ཞལ་གཉིས་མ་སྟེ། རྒྱ་གར་ཤར་ཕྱོགས་ཀྱི་པཎྜི་ཏ་ཆེན་པོ་
ནགས་ཀྱི་རིན་ཆེན་གྱིས་མཛད་པ། པཎྜི་ཏ་དེ་ཉིད་དང་། ལོ་ཙཱ་བ་འཇམ་དཔལ་ཡེ་ཤེས་ཀྱི་འགྱུར། གནས་ལ་སོགས་པ་གཏན་ལ་དབབ་པ་རྣམ་པར་གྲགས་པའི་པཎྜི་ཏ་གནས་བརྟན་ཤཱཀྱ་རཀྵི་ཏའི་ཞབས་ཀྱིས་མཛད་པ། ཞ་ལུ་ལོ་ཙཱ་བ་དགེ་སློང་དྷརྨཱ་པཱ་པ་བྷ་དྲས་ལེགས་པར་བསྒྱུར་
བ་རྣམས་བཞུགས་སོ། །བདེ་མཆོག་འཁོར་ལོའི་རྒྱུད་འགྲེལ་ཉི་བུ་བཞི། །ཡབ་སྐོར་གཙོ་བོ་བརྒྱ་དང་བཅོ་བརྒྱད་ལ། །ཡུམ་གྱི་སྐོར་ལ་དྲུག་ཅུ་རྩ་བདུན་ཏེ། །དྲིལ་བས་བརྒྱ་ཕྲག་གཉིས་དང་དགུ་བཞུགས་སོ། །དེ་དག་གིས་ནི་བདེ་མཆོག་འཁོར་ལོའི་ཆོས་སྐོར་