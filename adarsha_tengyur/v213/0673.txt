བཀའ་ཡིན་ནོ། ༣༨ །དེ་སླད་དཔལ་ལྡན་རྡོ་རྗེ་འཆང་དབང་གི། །ལུང་དང་རྟོགས་པའི་ཆོས་ཀྱི་རྒྱལ་སྲིད་ཆེ། །མཁས་པའི་ཕྲིན་ལས་འཁོར་ལོས་མངའ་མཛད་ཅིང་། །ཡུན་དུ་སྐྱོང་པ་ཆོས་ཀྱི་རྒྱལ་པོས་མཚོན། ༣༩ །མཆོག་གི་སློབ་དཔོན་མཚན་ཉིད་རྒྱལ་པའི་བཀས། །བསྔགས་པའི་ཡོན་ཏན་གྱིས་
མཛེས་རྡོ་རྗེ་འཛིན། །འདུས་པའི་ཆོ་ག་ [ལྡན་པའི་གཟུགས་ཅན།] རྣམ་དག་དབྱངས་གཅིག་ཏུ། །དུས་གསུམ་སངས་རྒྱས་འདུས་པའི་རང་བཞིན་བསྒྲུབས། ༤༠ །གྲོགས་དག་ཕྱོགས་བཅུའི་རྒྱལ་བ་སྲས་དང་བཅས། །མཆོད་པའི་ལེགས་ [ཡོན་ཏན་གྱི་རང་བཞིན་བརྗོད་པ།] བྱས་མངོན་པར་འདུ་བྱེད་པ། །དེ་ཀུན་འདུས་པ་ཡི་གེའི་རྣམ་པ་
རུ། །སྣང་བའི་གླེགས་བམ་ཚོགས་འདིས་དཀའ་བ་འཕེལ། ༤༡ །ཞིང་མང་བགྲོད་པའི་རྫུ་འཕྲུལ་འདུས་མ་བྱས། །ཚོགས་ཀྱི་ལམ་མཐར་ཕྱིན་ [གཟུགས་བརྙན་གྱི་དགའ་བ།] པ་ཡང་མིན་པར། །ཕྱོགས་བཅུའི་འདྲེན་པ་འདུས་པའི་གླེགས་བམ་ཞིང་། །མཆོད་བྱའི་ཡུལ་དུ་ཐོབ་འདི་སྐལ་བ་བཟང་། ༤༢ །སྐྱེ་
ནས་སྐྱེ་བར་ཇེ་མཐོའི་རིགས་སུ་སྐྱེ། །ཚུལ་བཟང་ཁ་དོག་གསལ་བ་དེ་ [དཔའ་བའི་ཉམས་དང་ལྡན་པ།] ཡི་ཞབས། །ལྷ་མི་ཀུན་གྱི་སྤྱི་བོས་བཏུད་པ་དེ། །བདེ་གཤེགས་རྟེན་ལ་ཕྱག་བྱས་འབྲས་བུ་ཡིན། ༤༣ །དྲི་ཞིམ་རོ་མཆོག་ཡི་གར་འབབ་པ་ཡི། །བཏུང་བ་དམ་པས་རྟག་ཏུ་དགའ་འགྱུར་ཞིང་། །ན་རྒ་མེད་པའི་བདེ་བ་
[ཡོན་ཏན་བརྗོད་པ་ཐ་མའི་གསལ་བྱེད།] ལྷ་ལུས་ལྟར། །ཐོབ་པ་དེ་ནི་བཏུང་མཆོག་ཕུལ་ལས་བྱུང་། ༤༤ །མཛེས་པའི་གཟུགས་ལྡན་དམ་པའི་བརྟུལ་ཞུགས་དགའ། །ཡོན་ཏན་མང་པོའི་རྒྱན་གྱིས་མཛེས་གྱུར་པས། །[སྦྱར་བའི་དཔེ་རྒྱན།] འཇིག་རྟེན་འཇིག་རྟེན་འདས་པའི་བྱམས་པ་དེ། །མེ་ཏོག་ཕྲེང་བའི་རྒྱན་གྱིས་མཆོད་པའི་མཐུ། ༣༥ །ཞི་
ཞིང་དུལ་བ་ཚུལ་ཁྲིམས་གཙང་ལྡན་ལུས། །གང་ལས་མངར་བའི་དྲི་རབ་འཐུལ་བ་ཡིས། །[ཡན་ལག་གཅིག་པའི་གཟུགས་ཅན།] སྤོས་བཟང་བརྒྱ་ཡི་གྲགས་པ་དང་འཐབ་པ། །བྱུག་པ་སྤོས་ཀྱི་དམ་པས་མངད་པའི་མཐུ། ༤༦ །རབ་རིབ་ཡོགས་པ་དག་དང་འགྲོགས་མིན་པའི། །ལྷ་མིག་དངོས་པོ་ཀུན་ལ་ནམ་དུ་ལངས། །ཤེས་རབ་སྒྲོན་
[མཚུངས་པ་གསལ་བྱེད་ཀྱི་སྒྲས་ཟིན་པའི་དཔེ།] མེ་ཡང་ནི་རབ་གསལ་བ། །དེ་ནི་སྣང་གསལ་བྱིན་པའི་བསོད་ནམས་སོ། ༤༧ །[སྨད་པའི་དཔེ།] ཡན་ལག་མ་ཉམས་བལྟ་ན་སྡུག་པའི་དཔལ། །ཆུ་སྐྱེས་གཞོན་ནུ་ཉིད་དང་མཚུངས་ན་ཡང་། །[ཡན་ལག་གཅིག་པའི་གཟུགས་ཅན།] རིང་དུ་འཚོ་དང་སྟོབས་ཀྱིས་འཕགས་གྱུར་པའི། །ལུས་བཟང་དེ་ནི་ལྷ་བཤོས་ཕུལ་