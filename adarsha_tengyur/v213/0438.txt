ཝརྨ་སོགས་ནས་བརྒྱུད་དེ་བླ་མ་མལ་ལོ་ཙཱ་བའི་ལུགས་སུ་གྲགས་པ་མགོན་པོ་ལྷ་བཅུ་གཉིས་མ་དང་། ལྷ་བརྒྱད་པ་དང་། ས་སྐྱ་པའི་ཞལ་ངོ་ནང་བརྒྱུད་ལས་བྱུང་བའི་ལྷ་བརྒྱད་ཐུན་མོང་མ་ཡིན་པ། ལྕམ་དྲལ་ལྷ་གསུམ་རྣམས་དང་། ཁའུ་བྲག་རྫོང་པའི་ལུགས་ཀྱི་
མགོན་པོ་ཁྲོ་བོ་བཅུ་དང་བཅས་པ། བེར་ནག་ཟངས་གྲི་ཅན་བསྣན་པའི་གུར་གྱི་མགོན་པོ་ལྷ་དགུ། པུ་ཏྲ་མིང་སྲིང་རྣམས་ཀྱི་ཟུར་བཀའ་དང་། གྲུབ་ཐོབ་ཐང་སྟོང་རྒྱལ་པོས་ཤར་ལྷོ་འཇིགས་བྱེད་མུན་པ་ཚལ་གྱི་དུར་ཁྲོད་དུ་ཞལ་གཟིགས་པའི་གུར་གྱི་མགོན་པོ་སྤྲིན་
གསེབ་མ། རྒྱལ་བ་གཉིས་པ་ངོར་ཆེན་རྡོ་རྗེ་འཆང་གི་བཀའ་སྲུང་ཐུན་མོང་མ་ཡིན་པ་ཤིན་ཏུ་གཉེན་པ་ཞིང་སྐྱོང་སྟོབས་འཕྲོག་དབང་པོའི་སྒྲུབ་བསྐོར་ལས་བསྙེན་དུས་ཀྱི་མགོན་པོ་ཞལ་བཞི་པ། སྒྲུབ་དུས་ཀྱི་མགོན་པོ་ཞལ་ཁྲ་ཅན། དཀར་པོ་ཚེ་འཕེལ་པར་བྱེད་པ། སེར་
པོ་བསོད་ནམས་རྒྱས་པར་བྱེད་པ། དམར་པོ་སྐྱེ་འགྲོ་དབང་དུ་བྱེད་པ། སྔོན་པོ་དགྲ་བགེགས་འཇོམས་པར་བྱེད་པ་རྣམས་ཀྱི་རྗེས་སུ་གནང་བ་དང་། དཔལ་འཁོར་ལོ་སྡོམ་པའི་བཀའ་སྲུང་ཐུན་མོང་མ་ཡིན་པ་ནོར་སྐྱོང་དུར་ཁྲོད་ཀྱི་བདག་པོ་ཡབ་ཡུམ། དཔལ་རྡོ་རྗེ་འཇིགས་
བྱེད་ཀྱི་བཀའ་སྡོད་ཐུན་མོང་མ་ཡིན་པ་འཆི་བདག་ལས་ཀྱི་གཤིན་རྗེ་དམ་ཙན་ཆོས་ཀྱི་རྒྱལ་པོ་ལྷ་བཅུ་གསུམ་པ། ལས་ཀྱི་གཤིན་རྗེ་དཔའ་བོ་གཅིག་པ་ཡབ་ཡུམ། དམར་པོ་ཁྲག་གི་མདོག་ཅན་ཡབ་ཡུམ། མ་རུ་ཙེ་བཞིས་བསྐོར་བ་རྣམས་ཀྱི་རྗེས་སུ་གནང་བ་རྣམས་
གསན་ནོ། །གཞན་ཡང་མགོན་པོ་གསང་བ་མངོན་པར་འབྱུང་བའི་རྒྱུད་ལ་སོགས་པ་ནས་བསྟན་པ་རྒྱ་བོད་ཀྱི་མཁས་གྲུབ་ཆེན་པོ་རྣམས་ཀྱིས་ལེགས་པར་བཀྲལ་བའི་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་སྐོར་ལ། མཁས་གྲུབ་ཁྱུང་པོ་རྣལ་འབྱོར་གྱིས་བླ་མ་མེེ་ཏྲི་པ་དང་གྲུབ་
ཆེན་རཱ་ཧུ་ལ་གཉིས་ལས་ཞུས་པའི་སྐོར་གྱི་རྗེས་སུ་གནང་བ་རྣམས་བསྡོམས་པ་བཅུ་གསུམ་སྟེ། དེའང་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པའི་གཏོར་དབང་བར་ཆད་ཀུན་སེལ། རྗེས་གནང་བར་ཆད་ཀུན་སེལ། དབང་བཞི་བྱིན་གྱིས་བརླབས་པའི་ཚུལ་དུ་བསྐུར་བ། བླ་མ་མགོན་པོ་དབྱེར་