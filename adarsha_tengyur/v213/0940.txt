འཁོར་བའི་གདུང་བ་འཕྲོག་པའི་རྒྱལ་པོ་དགེ་བ་ཉིད། །ཡིན་གྱི་མ་ལ་ཡར་སྐྱེས་དཔལ་གྱི་དུམ་བུ་མིན། །རྣམ་པ་ཐམས་ཅད་བསམས་ཀུན་འཇོ་བ་བསོད་ནམས་སྟོབས། །ཡིན་གྱི་འཇིག་རྟེན་ཕ་རོལ་འབྲས་མེད་དཔག་བསམ་མིན། །བསྐལ་པ་བརྒྱ་ལམ་རྙེད་དཀའ་དེ་བཞིན་གཤེགས་པ་
[དེ་ཉིད་བརྗོད་པའི་དཔེ།] སྟེ། །དེ་དེའི་གསང་བ་རྣམ་གསུམ་མཚོན་པའི་ལེགས་བྱས་ཞིང་། །སྐུ་དང་གསུང་དང་ཐུགས་ཀྱི་རྟེན་རབ་བསྐྲུན་པ་ཡིས། །བསོད་ནམས་ཕུང་པོས་རྟེན་ཀུན་དགའ་ཅི་ཡང་བསྐྱེད། །མཆོག་ཏུ་སྟོན་པ་བླ་ན་ [གཟུགས་བརྙན་གྱི་དགའ་བ།] མེད་པའི་ཞལ་གྱི་ལུང་། །འདྲི་
དང་ཀློག་དང་ཀུན་ཆུབ་པ་དང་གཞན་ལ་སྟོན། །ཐོས་དང་དཔྱད་དང་བསྒོམས་པའི་བསོད་ནམས་ཕྱོགས་རེའི་མཐའ། །གཞན་དུ་བླ་ན་ནམ་མཁའི་འདོམ་གྱིས་མཚོན་དུ་མེད། །དེ་བས་ཀྱང་ནི་བཀའ་ལུང་དགོངས་པ [ཁྱད་འཕགས་ཕུལ་བྱུང་།] ཟབ་ཡངས་མའི། །ངོ་མཚར་ལྟད་མོ་མཐའ་དག་བླ་མེད་
བྱང་ཆུབ་བར། །བལྟ་བར་ནུས་པའི་བསྟན་བཅོས་འཇིག་རྟེན་ཀུན་གྱི་མིག །འགྲོ་ལ་ལེགས་པར་བྱིན་པའི་ཡོན་ཏན་དཔག་ནུས་མིན། བསམ་གྱིས་མི་ཁྱབ་ཡོན་ཏན་སྙིང་པོ་ [ཆ་ཤས་ཅན་གྱི་གཟུགས་ཅན།] དེ་དག་ཀྱང་། །འཐོབ་པ་གླེགས་བམ་ཕྲེང་བ་འདི་དག་མ་བརྟེན་པར། །གཞན་
དུ་འཚོལ་བ་རྣམ་པར་རྨོངས་ཞེས་ཡི་གེ་དང་། །མིང་དང་ཚིག་རྣམས་ཁྲེལ་བའི་གད་མོ་འབྱིན་པ་བཞིན། །མངོན་པར་འདུས་བྱས་དགེ་བ་ [སེམས་མེད་རབ་རྟོག།] མཁའ་ལྟར་རྒྱ་ཆེ་ཡང་། །འབྲས་བུ་ཐམས་ཅད་མཁྱེན་པའི་ཁམས་སུ་བསྔོས་མིན་པ། །དེ་སྲིད་ལྟར་སྣང་བདེ་བས་འཐུང་
དང་སྡིག་པས་ཀྱང་། །བྱང་ཆུབ་ལ་སྡང་དེ་ཡི་ཆོམ་རྐུན་བྱེད་ཀྱིས་དོགས། །དེས་ན་སེམས་ཅན་ཀུན་གྱི་མཉེས་གཤིན་ [རབ་སྤེལ་གྱི་རྒྱན།] བྱང་ཆུབ་སེམས། །གང་དག་ཡང་དག་འགྲོགས་པའི་དམིགས་མེད་ཤེས་རབ་ཀྱི། །སྣང་ཆེན་ཀུན་ཏུ་འགྲོ་བས་དགེ་བའི་རྩ་བ་རྣམས། །བྱང་ཆུབ་མཆོག་ཏུ་ཡོངས་སུ་
བསྔོ་བ་རྣམ་གསལ་བྱེད། །སྤྱོ་དོན་བརྒྱད་པ་བརྩམས་པ་དོན་ཡོད་ཆེད་དུ་དགེ་ [བྱ་བའི་རང་བཞིན་བརྗོད་པ།] བ་བྱང་ཆུབ་ཏུ་བསྔོ་བ་ལ། ཕན་ཡོན་བསྟན་པ་དང་། དེ་བྱང་ཆུབ་ཏུ་སྔོ་བ་དངོས་སོ། །དང་པོ་ཕན་ཡོན་ནི། སྤྱིར་འཇིག་རྟེན་གསུམ་པོ་མ་ལུས་པ་ན་བསླུ་བ་མིན་པའི་སྐྱབས་ཀྱི་གནས་བླ་ན་