མ་ནུས་ཡན་ལག་ལྔ། །དུབ་པས་ས་ལ་ངལ་བསོ་བཞིན། །རང་སེམས་སྒྱུ་མ་བྱེད་པོ་གང་། །སྐད་ཅིག་རྣམ་པའི་སྟང་སྟབས་ཀྱིས། །རྣམ་རྟོག་བག་ཆགས་བརྟན་མིན་པའི། །སྣང་སྟོང་མཆོད་པའི་མིག་འཕྲུལ་ངོམ། །མཆོད་ཡོན་ཞབས་བསིལ་མེ་ཏོག་སྤོས། །
མར་མེ་དྲི་ཆབ་ཞལ་ཟས་དང་། །སྒྲ་སྙན་མ་རྣམས་རང་རྟགས་ [བསྡུས་ཤིང་མ་བསྡུས་པའི་གཟུགས་ཅན།] རྫས། །བསྣམས་ཤིང་སྒྱུ་མའི་རྩེ་འཇོས་མཆོད། །བདག་ལུས་ལོངས་སྤྱོད་དུས་གསུམ་དང་། །འབྲེལ་པའི་དགེ་རྩ་ཇི་སྙེད་དག །ས་གཞི་ [རྫས་རང་བཞིན་བརྗོད་པ།] རི་གླིང་ཉི་ཟླ་དང་། །ལྷ་
མིའི་དཔལ་འབྱོར་ཚང་པར་སྦྲུལ། །ཤེས་རབ་འཁོར་ལོའི་འཁྲུལ་འཁོར་གྱིས། །འཁོར་གསུམ་མངོན་པར་ཞེན་པའི་གཟེབས། །ཡོངས་སུ་ [འབྱོར་བ་རྒྱ་ཆེ་བ།] དྲལ་ཏེ་མཆོད་འོས་ཀུན། །དགྱེས་པར་སྐྱེད་པའི་ཡོན་དུ་འབུལ། །དལ་འབྱོར་རྟན་མཆོག་བསམ་འཕེལ་
ནོར། །གཏི་མུག་ལག་པ་དབང་མོ་ཆེས། །[ཡན་ལག་གཉིས་པའི་གཟུགས་ཅན།] སྡིག་ལྟུང་འདམ་དུ་བསྐྱུར་བྱས་པ། །སྟོབས་བཞི་ཚང་ལྡན་ཆབ་ཀྱིས་འཁྲུད། །འཕགས་དང་སོ་སོ་སྐྱེ་ཚོགས་ཀྱིས། །ལེགས་བྱས་ཟླ་འོད་སྤྲོས་པའི་རྗེས། །[བསྡུས་པའི་གཟུགས་ཅན།] སེམས་ཀྱི་ཀཱ་
ཤི་མཛེས་དགའ་མོ། །ཡི་རང་གྲོགས་དང་འཁྱུད་པ་ཐོབ། །ཕྱོགས་བཅུར་བཞུགས་པའི་ཆོས་སྟོན་ཆེ། །ཀུན་ཀྱང་འགྲོ་ལ་སྨན་སླད་དུ། །ཐོག་མཐའ་ [ལྡན་པའི་གཟུགས་ཅན།] བར་དགེའི་ཆོས་ཀྱི་སྒྲ། །འབྱིན་པར་དག་གི་གླིང་བུས་བསྐུལ། །རྟག་པར་འཛིན་རྣམས་གདུལ་
བའི་ཕྱིར། །ཆོས་དབྱིངས་བས་མཐའ་འཚོལ་བཞེད་པའི། །[ཡན་ལག་གཅིག་པའི་གཟུགས།] སངས་རྒྱས་འགྲོ་བ་མགོན་མེད་ངོར། །མྱ་ངན་མི་འདའ་བཞུགས་པར་གསོལ། །དེ་ལྟར་བགྱིས་པའི་དགེ་བས་བདག །ཡིད་བཞིན་ནོར་བུ་དཔག་ [བྱ་བའི་རང་བཞིན་བརྗོད་པ།] བསམ་
ཤིག །གཏེར་བཞིན་གདུལ་བྱའི་བསམ་པ་ཀུན། །རྫོགས་བྱེད་བྱང་ཆུབ་ཆེན་པོར་བསྔོ། [ཤིས་པ་བརྗོད་པ་ལས་ཆ་ཤས་ཅན་གྱི་གཟུགས།] གལ་ཏེ་སྔོན་བསགས་ལས་ཤུགས་ཀྱིས། །དབང་ [མང་བའི་དཔེ།] བྱས་རེ་ཞིག་བྱང་ཆུབ་མཆོག །སྟེར་མིན་དེ་སྲིད་དལ་འབྱོར་གྱི། །འདོད་