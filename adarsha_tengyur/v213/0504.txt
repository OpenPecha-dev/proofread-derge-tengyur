ཏེ། ཐམས་ཅད་མཁྱེན་པ་ཆེན་པོ་ཉི་མའི་གཉེན་གྱི་བཀའ་ལུང་སྤྱི་དང་བྱེ་བྲག་གི་དགོངས་དོན་མ་ལུས་པ་རྣམ་པར་འགྲེལ་བའི་བསྟན་བཅོས་གངས་ཅན་པའི་བརྡའི་ལམ་དུ་འགྱུར་རོ་འཚལ་གྱི་ཆོས་སྦྱིན་རྒྱུན་མི་འཆད་པའི་ངོ་མཚར་འཕྲུལ་གྱི་ཕྱི་མོ་རྫོགས་ལྡན་བསྐལ་པའི་བསོད་ནམས་
ཀྱི་སྤྲིན་ཕུང་རྒྱས་པར་དཀྲིགས་པ་ཞེས་བྱ་བ། སྲིད་པ་གསུམ་གྱི་མཆོད་སྡོང་སྔ་ན་མེད་པའི་ཆོས་སྦྱིན་གྱི་ཕྱི་མོ་འདི་ཉིད་གསར་དུ་བསྐྲུན་པར་བརྩམས་ཤིང་། ཤིང་ཕོ་བྱི་བའི་ལོར་ཡོངས་སུ་གྲུབ་པར་བགྱིས་ཏེ། དེའི་འཕྲལ་ལའང་དགོངས་འགྲེལ་ཡོངས་སུ་ཚང་བ་ཚར་ཉི་ཤུ་རྩ་
གཅིག་ཙམ་ཆོས་ཀྱི་སྦྱིན་བར་སྩལ་བ་དང་། ད་ལྟར་སྩོལ་བཞིན་པ་ནས། མ་འོངས་དུས་ཀྱི་བསྐལ་པ་ནས་བསྐལ་པའི་ཕྲེང་བ་ཀུན་དུ་ཡང་དམ་པའི་ཆོས་ཀྱི་སྦྱིན་པ་རྒྱ་ཆེ་ཞིང་རྒྱུན་མི་འཆད་པར་སྩལ་བའི་དམ་བཅའ་བརྟན་པའི་ར་བ་ནི་ནམ་ཡང་གཞིག་ཏུ་མེད་པའི་རང་བཞིན་ཅན་ནོ། །
དེ་ལྟར་ཇི་སྐད་བཤད་པའི་རྣམ་དཀར་གྱི་ལེགས་བྱས་ཆེན་པོ་དེ་དག་འགྲུབ་ཏུ་ཉེ་བ་དང་། ཇི་ཙམ་ན་རྡོ་རྗེ་སྙེམས་མའི་བདག་པོ་དང་གཉིས་སུ་མེད་པའི་ཐམས་ཅད་མཁྱེན་པ་ཆེན་པོ་དཔལ་ལྡན་ཆོས་སྐྱོང་བཀྲ་ཤིས་གྲགས་པའི་རྒྱལ་མཚན་དཔལ་བཟང་པོ་པའི་ཞལ་གྱི་སྒོ་ནས་སྡོམ་
བརྩོན་སྐྱེ་དགུའི་བདག་པོ་དེ་ལ་འདི་སྐད་དུ་མཆིད་པ་ཐོས་ཏེ། འདིར་གསུང་ངག་རིན་པོ་ཆེའི་ཁོག་ཕུབ་པ་ལ་སོགས་པ་མཚན་གྱི་ཕྲེང་བས་གསལ་བར་བྱས་པ་འདི་དག་ཀྱང་བར་གྱི་རྒྱུན་དུ་བསྒྲུབ་པའི་བདག་རྐྱེན་མཛོད་ཅིག །དེ་ལྟར་བྱུང་ན་འགྲོ་བ་མང་པོ་ཞིག་ལ་ཕན་པར་གྱུར་རོ་ཞེས་ 
བཀའ་ལུང་སྙན་དགུ་རྫོགས་པའི་ཕྲིན་ཡིག་དམ་པ་དེ་ཉིད་ཀྱིས་ཉེ་བར་ཕྱིན་པར་གྱུར་ཏོ། །དེ་ལྟར་སོན་པ་དང་། ཇི་སྐད་དུ། བློ་གྲོས་ཆེན་པོས་དགའ་སེམས་དང་། །བླ་མའི་བཀའ་ནི་འབད་དེ་མཉན། །རིག་པ་ཡིས་ནི་མི་ནུས་ན། །མི་ནུས་དེ་ནི་ཚིག་གིས་སྦྱང་། །བླ་མ་
ལས་ནི་དངོས་གྲུབ་དང་། །མཐོ་རིས་དང་ནི་བདེ་བ་འཐོབ། །དེ་བས་འབད་པ་ཐམས་ཅད་ཀྱི། །བླ་མའི་བཀའ་ལས་འདའ་མི་བྱ། །ཞེས་དང་། བླ་མ་ལས་ནི་བཀའ་སྕོལ་ཞུ། །བཀའ་བཞིན་བགྱི་ཞེས་བརྗོད་བྱས་ལ། །ཐལ་མོ་སྦྱར་ཞིང་མ་ཡེངས་པར། །བླ་མའི་བསྒོ་