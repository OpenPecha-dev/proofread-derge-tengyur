དབུས་སུ་རྒྱུ་སྐར་བདག་པོ་བཞིན། ༡༤ །འདི་ཡི་རྐང་བཀོད་སྟེགས་བུ་ཀཉྩ་ནའི། །པ་དྲའི་གློག་གི་རྩེ་འཇོས་དམ་འཁྱུད་པའི། །ནོར་བུ་བརྒྱ་ཕྲག་འབར་བའི་མེ་ལོང་དུ། །ཕྱོགས་ཀྱིས་འཛིན་འདུད་པའི་བཞིན་རས་འཆར། ༡༥ །དེ་ན་ཀུན་དགའི་དཔལ་སྟེར་རྒྱལ་བའི་བསྟན། །སྲིད་པར་
བཅས་པའི་ཕྲིན་ལས་འཁོར་ལོ་ཡིས། །[འབྱོར་པ་རྒྱ་ཆེ་བ།] རྒྱ་མཚོའི་གོས་ཅན་ཡངས་པར་དབང་སྒྱུར་བའི། །སྡེ་བཞིའི་བདག་པོ་ཉིད་དུ་གནམ་གྱིས་བསྐོས། ༡༦ །གང་ཚེ་མཆོག་གི་རྡོ་རྗེ་སློབ་དཔོན་དང་། །ལྷན་ཅིག་རྒྱལ་བ་ [ཡན་ལག་གཅིག་པའི་གཟུགས་ཅན།] སྲས་དང་སློབ་མར་བཅས། །འདུས་
པ་ཀུན་གྱིས་སྲིད་ཞིའི་ཡ་མཚན་ནི། །རྟག་ཏུ་ཤིས་པའི་དབྱངས་སྙན་མགྲིན་པ་བསྒྲིགས། ༡༧ །དེར་དེའི་གནས་གསུམ་ལྷ་ཡི་སྐུ་གསུང་ཐུགས། །རྡོ་རྗེའི་ [བྱ་བ་ལྷན་ཅིག་བརྗོད་པ།] རང་བཞིན་བསྒྲུབས་པའི་སྤྱི་བོ་ནས། །དབང་བསྐུར་རིགས་ཀྱི་ཅོད་པན་བཅིང་བ་ཡིས། །བདུད་ལས་
རྣམ་པར་རྒྱལ་བའི་གོ་འཕང་བྱིན། ༡༨ །དེ་ཚེ་དཔལ་ལྡན་ས་ཡི་བདག་པོའི་དཔལ། །རྫོགས་ [བྱ་བ་བརྗོད་པ་བར་གྱི་གསལ་བྱེད།] ལྡན་འཁོར་ལོས་སྒྱུར་དུ་རྣམ་འཁྲུལ་ཏེ། །བི་ཤྭ་ཀརྨས་དགྲ་ལས་རྒྱལ་བྱེད་པའི། །འཁོར་ལོ་རིན་ཆེན་བྱིན་པའི་ཤིས་པ་བསྒྲུབས། ༡༩ །གང་བསམས་ཡིད་བཞིན་
འཇོ་བ་ཁྱོད་ཀྱི་དཔེ། །ང་ཉིད་འོས་ [རྣམ་པར་རྨོངས་པའི་དཔེ།] སྙམ་དེ་ཚེ་ལག་པ་ན། །བཞག་པའི་ནོར་བུ་རིན་ཆེན་ཅི་ལ་རྒྱགས། །དཔལ་དེ་དཔག་བསམ་ཡོངས་འདུ་ལ་ཡང་ཡོད། ༢༠ །སྡོམ་བརྩོན་མི་ཡི་བདག་པོར་མི་འདུད་པའི། །ཕྱོགས་བྲལ་ཁེངས་པ་ལྡན་ [རབ་རྟོག་གི་དཔེ།] པའི་སྐྱེ་བོའི་
ཚོགས། །དབང་བྱེད་མིག་ཟུར་འཁྱོག་པོས་འདེབས་པ་ཡི། །གྲོགས་སུ་བཙུན་མོ་རིན་ཆེན་འཛུམ་ཞིང་བྱུང་། ༢༡ །བགྱི་བ་ཀུན་ལ་སྒྲིན་ཅིང་ཡིད་རབ་གཞུང་། །གྲུངས་པའི་མིག་ [ཀུན་ཕན།] ལམ་དེ་རུ་ལྐོག་ན་མོའི། །དབྱིག་གི་རྣམ་པར་མི་མཐོང་འགའ་ཡང་མེད། །འདོད་དོན་སྒྲུབ་པའི་
བློན་པོ་རིན་ཆེན་མང་། ༢༢ །[ངག་དོན་གྱི་དཔེ་ལས་བཞིན་སྒྲ་གཅིག་པ།] གཟུགས་མཛེས་ཡན་ལག་རྫོགས་པའི་གོམ་ལྷོད་ཀྱིས། །[བྱ་བའི་རང་བཞིན་བརྗོད་པ།] བསམ་པའི་གནས་སུ་མྱུར་སྐྱེལ་གཉིས་ལས་འཐུང་། །སྟོན་ཀའི་སྤྲིན་དཀར་གཡོ་བའི་ཕུང་པོ་ལ། །ཉི་གཞོན་འོད་ཀྱིས་འཁྱུད་བཞིན་མངོན་པར་རྒྱུ། ༢༣ །