འགྲས་པ་མེད་པར་དབང་སྔོན་རི་དང་འཐབ། །སྙིང་གྲོགས་མིན་ཡང་རླུང་དང་ལྷན་ཅིག་རྩེ། །བསླུ་འདོད་མེད་པར་ཀུན་གྱི་ཡིད་འཕྲོག་པའི། །རྔ་རྔོག་ཟར་བུ་གཡོ་བའི་ཅང་ཤེས་རྟ། ༢༤ །དཔའ་རྟུལ་ཡན་ལག་མཆོག་གི་ལང་ཚོ་ཡིས། །ཁེངས་ལྡན་རལ་གྲི་བསྐྱོད་པའི་
དམག་དཔོན་འདིས། །[སྲིད་པ་ཅན།] ཉེས་བྲལ་སྐྱེ་བོ་གཞོམ་པའི་དོགས་པ་མེད། །སྡང་སེམས་འཆང་བ་མིན་རྣམས་རྗེས་སུ་སྲུང་། ༢༥ །འཆི་མེད་དཔལ་འབྱོར་ལ་སྡང་ལྷ་མ་ཡིན། །བསད་པ་ཁྲག་ [གཟི་བརྗིད་ལྡན་པ།] གིས་ས་གཞི་མ་བརླན་པར། །ཀུན་ལས་རྒྱལ་བའི་དཔལ་མཚན་བཀྲ་
ཤིས་རྟགས། །རྣམ་བརྒྱད་མཆོད་པའི་ཡུལ་དུ་གྱུར་འདི་ཅི། ༢༦ །ཤཱཀྱའི་སྐྱེས་མཆོག་དེ་ཡི་བྱིན་རླབས་ཀྱིས། །འབབ་སྟེགས་ [ཉམས་ལྡན་ལས་དཔའ་བའི་ཉམས་དང་ལྡན་པ།] ལེགས་པར་བྱས་པའི་རྫས་མཆོག་བརྒྱད། །ཤིས་པ་བརྗོད་པའི་གླུ་དང་མཉམ་འགྲོགས་པས། །ལུགས་བརྒྱའི་མདུན་ས་ཆེ་
ལ་མངའ་གསོལ་ཏོ། ༢༧ །དཀར་མིན་ངག་གི་ཉེས་པ་ཟད་པའི་ [རབ་སྤེལ་གྱི་རྒྱན།] བཀའ། །ཤིས་པ་ཡང་དག་བསྒྲུབས་པའི་ཉིན་མོ་ནས། །མི་བདག་གང་གི་དགེ་བའི་ཕྲིན་ལས་ནི། །ནམ་མཁའི་ཕ་རོལ་བགྲོད་པའི་བཀྲ་ཤིས་ཕྱུག ༢༨ །འགྲོ་བ་ཐམས་ཅད་བདེ་དང་བདེ་བའི་རྒྱུར། །དགོད་པའི་སྙིང་
སྟོབས་བརླིང་བར་བཟུང་ [གོོ་ཌ་པའི་མཛེས་པ་བསྔགས་པ་ལ་སྦྱར་བ།] པ་དང་། །ལྷན་ཅིག་ཤར་ཕྱོགས་གོང་མའི་ལས་ལུང་གིས། །ལན་མང་དག་ཏུ་རྡོ་རྗེའི་ཁམས་སུ་བསྒྲུབས། ༢༩ །བཀའ་ལུང་ཟླ་འོད་གསར་པའི་ཟེར་གྱི་ཕྲེང་། །ཕྱོགས་བྲལ་ས་གཞི་སྐྱོང་བ་ [བྱ་བ་ལྷན་ཅིག་བརྗོད་པ།] གཞན་དང་དེའི། །ཆབ་འབངས་བཅས་པའི་
བདེ་སྐྱིད་ས་མོས་ཚལ། །འདབ་སྟོང་རྣམ་པར་བཞད་པའི་བཅུད་དུ་འཐུང་། ༣༠ །རྟག་ཏུ་གུས་པས་བསྟེན་དང་དམ་ཚིག་ཆུ། །འཐུངས་པ་རྗེས་སུ་དྲན་པས་མཉམ་འགྲོགས་ [ལྡན་པའི་གཟུགས་ཅན།] ཤིང་། །མཐུན་པ་བསྒྲུབ་དང་བར་ཆད་བསྒྲལ་བ་ཡི། །ལས་ལ་ཡིད་ལྟར་མགྱོགས་པ་སྲུང་མའི་ཚོགས། ༣༡ །རབ་ཁྲོས་སྡང་
མིག་བལྟ་བའི་འགྱུར་བ་རེས། །བསྟན་དགྲའི་དོན་སྙིང་དམར་པོ་རང་གནས་ [ཆོས་དཔེ།] སུ། །སྐད་ཅིག་གཉིས་པར་མི་ཚུགས་ཁ་ཡི་སྒོར། །ཁྲག་གི་དབའ་རླབས་རྩེ་ན་འཕེན་པར་བྱེད། ༣༢ །[རིག་བྱེད་ཀྱི་གཏམ་རྒྱུད་ལས་དྲངས་པའི་ཁྱད་པར་ལ་གནས་པའི་དོན་གཞན་བཀོད་པ།] སྙིང་རྗེའི་བདག་ཉིད་རང་དོན་སྒྲུབ་པ་ཡི། །ཟོལ་གྱིས་ [དྲག་ཤུལ་གྱི་ཉམས།]