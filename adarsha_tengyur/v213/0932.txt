གཙུག་ལག་ཁང་དུ་ཞ་ལུ་ལོ་ཆེན་དྷརྨ་པཱ་ལ་བྷ་དྲས་བསྒྱུར་བ། གཏོར་མའི་ཕྲེང་བ་སློབ་དཔོན་བློ་བཟང་སེང་གེས་མཛད་པ། པཎྜི་ཏ་བྷི་ཀྵུ་དྷརྨ་དཱི་ཀ་ར་དང་ཞ་ལུ་ལོ་ཙཱ་བ་ཆོས་སྐྱོང་བཟང་པོས་ཨེ་ཝཾ་ཆོས་འཁོར་དུ་བསྒྱུར་བ། སྡེབ་སྦྱོར་གྱི་བསྟན་བཅོས་རིན་ཆེན་འབྱུང་གནས་ཞི་བས་
མཛད་པ་སྟག་ཚང་ལོ་ཙཱའི་འགྱུར། བརྡ་སྤྲོད་པའི་བསྟན་བཅོས་དབྱངས་ཅན་བྱཱ་ཀ་ར་ཎའི་མཚམས་སྦྱོར་འགྲེལ་པ་པཎྜི་ཏ་ཀྲྀཥྞ་བྷཊྚ་དང་། ལོ་ཙཱ་བ་ཇོ་ནང་ཀུན་དགའ་སྙིང་པོའི་འགྱུར། སྐྱེས་རབས་ཀྱི་དཀའ་འགྲེལ་བཱིརྱ་སིདྷས་མཛད་པ། དབང་ཕྱུག་བྱེད་པ་པོ་དང་ཁྱབ་འཇུག་བྱེད་
པ་པོ་གཅིག་ཉིད་སེལ་བ་ཞ་ལུ་ལོ་ཙཱ་བའི་འགྱུར། ཚིགས་བཅད་དགུ་པ་དང་བདུན་པ་ལ་ཝ་པས་མཛད་པ་བུ་སྟོན་གྱི་འགྱུར། ཤམྦྷ་ལར་འགྲོ་ཚུལ་གྱི་ལམ་ཡིག་འཕགས་པ་དོན་ཡོད་ལྕགས་ཀྱུས་གསུངས་པ། ཇོ་ནང་ཀུན་དགའ་སྙིང་པོས་བལ་དཔེ་ལས་བསྒྱུར་ཞིང་གོ་དཀའ་བ་རྣམས་
བྲམ་ཟེའི་པཎྜི་ཏ་ཀྲྀཥྞ་བྷཊྚ་ལ་དྲིས་ཤིང་གཏན་ལ་ཕབ། ཙནྡྲ་པའི་ཡི་གེའི་འགྲེལ་པ་སྐྱོག་ལོ་ངག་དབང་རིན་ཆེན་བཀྲ་ཤིས་ཀྱིས་གྲ་ཐང་དུ་བསྒྱུར་བ། འཇམ་དཔལ་བྱཱ་ཀ་ར་ཎའི་རྩ་བ་སཱ་དྷུ་ཀཱིརྟིས་མཛད་པ། དཔལ་ལྡན་ཀ་ལིངྐའི་དབང་ཕྱུག་བྱང་ཆུབ་སེམས་དཔའི་ཡུལ་གྱི་སློབ་དཔོན་
རྒྱལ་པོའི་ལྷས་མཛད་པ་རྣམས་སོ། །གཞན་ཡང་སླན་ཆད་དཔེ་འབྱོར་ན་འདིར་འཇུག་ཀྱང་རུང་བ། རྒྱ་འགྱུར་དང་བཀའ་བཙན་ནམ་མི་བཙན་སྙམ་པའི་བོད་ཀྱི་བསྟན་བཅོས་ཀྱི་སྐོར་ལ། རྒྱུད་ཀྱི་སྤྱི་འགྲེལ་སྐོར། རྨ་རིན་ཆེན་མཆོག་གི་བཤད་ཐབས་བཅུ་པ། ལོ་ཆེན་
བེེ་རོས་མཛད་པའི་རྩ་རྒྱུད་ཀྱི་འགྲེལ་པ། བརྒྱད་ཅུ་པ་ལ་གནུབ་སངས་རྒྱས་ཡེ་ཤེས་ཀྱི་མངོན་རྟོགས་འགྲེལ། ཕྲ་མོའི་ནང་ཚན་ལྟ་བ་ལ། བེེ་རོས་བསྟན་པའི་སྙིང་པོ་ཛྙཱ་ནའི་འཕྲུལ་གྱི་མེ་ལོང་དགུ་སྐོར། རྩ་འགྲེལ་འདི་ལྟའི་དཔེ་རྒྱུན་ལ་བི་མ་ལའི་ཡིན་ཟེར་ཀྱང་དཀར་ཆག་
རྙིང་པ་རྣམས་ན་ཛྙཱ་ནའི་ཡིན་པར་བཤད། གཉེན་དཔལ་དབྱངས་ཀྱིས་མཛད་པའི་ཐུགས་ཀྱི་སྒྲོན་མ། ཡང་དག་སྒྲོན་མ། མཐའ་མུན་སེལ་སྒྲོན་མ། ཐབས་ཤེས་སྒྲོན་མ། རྣལ་འབྱོར་སྤྱོད་པའི་ལུགས་ངེས་དོན་ལ་ཇི་བཞིན་བསྒོམ་ཐབས། ལྟ་བ་རིན་ཆེན་སྒྲོན་མ་