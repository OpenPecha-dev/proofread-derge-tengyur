སྡེ་བཞིའི་དཔལ་འབྱོར་རྟག་ཏུ་འཛིན། །དེས་ནི་དགེ་ལེགས་གྲགས་པ་བརྟན་པར་བྱེད་གྱུར་ཅིག ༧༣ །རྣམ་དཀར་ལས་བཟང་འཆི་བ་མེད་པའི་གྲོང་ཁྱེར་བཞིན། །མངོན་པར་འདེགས་ལ་བློ་གྲོས་རི་ཡི་རྒྱལ་པོའི་སྟོབས། །མི་དམན་ལྷག་པའི་བསམ་པས་ཤིན་ཏུ་བརླིང་
བྱས་པ། །ཆོས་ཀྱི་མདུན་ན་འདོད་ཆེན་བཞུགས་པ་གང་ཡིན་དང་། ༧༤ །དེ་བཞིན་བདེན་པའི་ [རབ་སྤེལ།] ཡི་གེ་སྙིང་ལ་རྣམ་བཀོད་ནས། །དལ་བ་ཐམས་ཅད་དམ་པའི་ཆོས་སྤྱིར་གསོད་པ་ཡི། །རྟུན་པའི་ཁུར་གཉེར་བརྡ་དག་བྱེད་དང་འདྲི་བརྐོས་སོགས། །
ཚུལ་འདིར་དང་བའི་འབད་པ་ཐང་རེར་བགྱིས་པ་བཅས། ༧༥ །ཐམས་ཅད་ཀྱང་ [བྱ་བའི་རང་བཞིན་བརྗོད་པ།] ནི་ཚེ་རབས་ཀུན་དུ་སྐྱེ་བའི་ཤིང་། །དལ་བ་འབྱོར་པའི་ཡལ་ག་མ་ཚང་མེད་རྫོགས་ནས། །ཐོས་དང་བསམ་དང་བསྒོམ་པའི་ལོ་འདབ་རྒྱས་པའི་ཁྲོད། །ཡོན་ཏན་
འབྲས་བུ་གཡུར་དུ་ཟ་བས་མཛེས་གྱུར་ཅིག ༧༦ །བདག་ཀྱང་བྱང་ [མཐའ་དག་གཟུགས་ཅན།] ཆུབ་སྙིང་པོ་སྲིད་དུ་ཚུལ་ཁྲིམས་གསུམ། །རྣམ་དག་བསླབ་ལྡན་དེས་ནི་ཕྱི་ནང་རིག་པ་ཡི། །གཞུང་ལུགས་རིན་ཆེན་སྒྲོན་མ་མཐའ་དག་ལེགས་བཟུང་ནས། །སེམས་ཅན་ཁམས་
སུ་ལེགས་བཤད་སྣང་ཆེན་འགྱེད་པར་ཤོག ༧༧ །[ཡན་ལག་གཉིས་པའི་གཟུགས་ཅན།] མདོར་ན་ངེས་པར་བཀར་བྱས་འགྲོ་བ་རྣམས་ཀྱིས་མཚོན། །མར་གྱུར་སེམས་ཅན་ནམ་མཁའི་མཐའ་ལ་འཕྱ་བ་རྣམས། །ཡོན་ཏན་ཀུན་གྱི་གཞི་མ་རྨད་བྱུང་དད་གསུམ་གྱིས། །ནོར་ལྡན་བརྟན་
མའི་གྲགས་པ་དམའ་ཡང་འབེབས་གྱུར་ཅིག ༧༨ །སུ་ཞིག་གང་ལ་ངེས་པར་ [འདི་ནས་བརྩམས་ཏེ་ཐམས་ཅད་ཐུན་མོང་དུ་ཤིས་པ་བརྗོད་ཅིང་བསྔོ་བ་ལས་མཚུངས་པ་གསལ་བྱེད་ཀྱི་སྒྲས་ཟིན་པའི་དཔེ།] སྐྱབས་སུ་མཆིས་ཙམ་ནས། །ཡེ་ཤེས་གཟིགས་པའི་མེ་ཏོག་ཚོགས་ནི་ཅི་ཡང་བཀྲ། །བརྩེ་དང་ནུས་པའི་ཡལ་
འདབ་ནམ་ཡང་མ་བསྐུམས་པའི། །སྐྱབས་མཆོག་ [མཐའ་དག་གཟུགས་ཅན།] དཔག་བསམ་གསུམ་གྱི་གྲིབ་མར་བསྟི་གྱུར་ཅིག ༧༩ །[གཞི་གཅིག་གིས་ཆོས་དུ་མ་འགལ་བ།] བྱམས་པའི་སེམས་བརླིང་སྙིང་རྗེའི་མཆི་མ་འཁྲུངས་པ་སླ། །སྐྱོན་རྣམས་རབ་སྤོང་ལེགས་པའི་ཡོན་ཏན་སྡུད་ལ་