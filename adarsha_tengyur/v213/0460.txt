ར་དང་། ཤིང་ལྗོན་པ་དང་། ཚང་ཚིང་འཁྲིགས་པའི་ནགས་ཚལ་རྣམས་ཀྱང་། རིན་པོ་ཆེ་མ་ར་ཀ་ཏི་དང་། ཨིནྡྲ་ནཱི་ལ་དང་། གཡུ་ལྗང་གི་ཁ་དོག་ལ་འགྲན་པའི་ལོ་འདབ་དང་ལྡན་པའི་དབྱར་སྐྱེས་ཀྱི་ཕྲེང་བ་དག་ཀྱང་། རྩ་བ་དང་། སྡོང་བུ་དང་། ལྕུག་མ་དང་། ལོ་མ་དང་། མེ་ཏོག་དང་།
འབྲས་བུ་རྣམ་པ་སྣ་ཚོགས་པ་དག་ཀྱང་རང་རང་གི་དུས་ཀྱི་ངོ་མཚར་དང་ལང་ཚོ་ངོམ་པ་བཞིན་དུ་ཉམས་དགའ་བར་བྱེད་དོ། །ཡུལ་ཕྱོགས་དེ་དང་དེ་དག་ཏུ་ནི་གཏེར་དང་། འབྲུའི་ཚོགས་དང་། བཟའ་བ་དང་། བཅའ་བ་དང་། བཏུང་བ་དང་། བགོ་བ་དང་། རྒྱན་དང་། རྟ་དང་བཞོན་
པ་དང་། གནག་ལུག་ལ་སོགས་པ་ཉེ་བར་མཁོ་བ་རྣམས་ཀྱང་ཡིད་བཞིན་དུ་འབྱོར་ཞིང་རྒྱས་པར་གྱུར་ཏོ། །གཞན་ཡང་རིན་པོ་ཆེ་གསེར་དང་། དངུལ་དང་། ནོར་བུ་དང་། མུ་ཏིག་དང་། བཻ་ཌཱུརྱ་དང་། དུང་དང་། མན་ཤེལ་དང་། བྱི་རུ་ལ་སོགས་པ་ལྷ་དང་མིའི་དབྱིག་གི་རྣམ་
པ་མང་པོ་ཡང་ཡུལ་ཕྱོགས་དེ་དང་དེ་དག་ཏུ་འཕེལ་བར་གྱུར་ཏོ། །དེ་ལྟར་མཚུངས་པ་མེད་པའི་སྟོབས་དང་། བསོད་ནམས་ཀྱི་མཐུ་ཆེན་པོས་ཇེ་མཐོར་གྱུར་པའི་སྡོམ་བརྩོན་མིའི་དབང་ཕྱུག་དམ་པ་དེས་ནི། བོད་ཆེན་ལྗོངས་ཀྱི་འཛིན་མའི་དཀྱིལ་འཁོར་རྣམ་པར་ཡངས་པའི་དཀྱིལ་འཁོར་
ཀུན་དུ་འཁོད་པའི་སྐྱེ་དགུ་ཐམས་ཅད་གཞལ་དུ་མེད་པའི་ཐུགས་རྗེ་དང་ཕྲིན་ལས་འདོད་དགུའི་དཔག་བསམ་གྱི་ལྗོན་པ་ལྟར་རྒྱས་པར་གྱུར་པའི་གྲིབ་མ་སྣུམ་པོ་གཅིག་གིས་ཡོངས་སུ་ཁེབས་པར་བྱེད་ཅིང་ཅི་བདེ་བར་སྐྱོང་བ་ལ། རྣམ་པ་ཀུན་དུ་བརྫི་བ་མི་མངའ་ཞིང་། གལ་ཏེ་སྲིད་པ་དང་ཞི་
བའི་དཔལ་འབྱོར་ཕུན་སུམ་ཚོགས་པ་དང་ལྡན་པར་མཐོང་སྟེ། དེ་ལ་མ་བཟོད་པར་སྡང་བའི་སེམས་དང་། གདུག་པའི་སེམས་དང་། དྲག་ཤུལ་གྱི་སེམས་དང་། བསམ་པ་ངན་པ་དང་། སྦྱོར་བ་རྩུབ་མོར་གཤོམ་པའི་སྐྱེ་འགྲོ་མི་སྲུན་པ་འགའ་ཞིག་ཡོད་པ་རྣམས་ཀྱང་། གང་གི་
བསོད་ནམས་ཀྱི་སྟོབས་དང་། ལྷན་པའི་བསམ་པ་མི་དམན་པའི་ཁང་བཟང་ཡངས་བ་དེ་ན་རྟག་ཏུ་བསྟེན་ཅིང་བསྒྲུབས་པའི་དབང་གིས་འབྲལ་བ་མེད་པར་བཞུགས་པའི་ལྷ་དང་སྲུང་མའི་ཚོགས་གཟི་བརྗིད་ཆེ་བ། མཐུ་ཆེ་བ། རྫུ་འཕྲུལ་ཆེ་བ། སྟོབས་ཆེ་བ། ཡེ་ཤེས་ཀྱི་མིག་རྡུལ་