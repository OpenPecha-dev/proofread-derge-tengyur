ཕྱིར། །ལས་འབྲས་བསླུ་མེད་དོན་ལ་མ་རྨོངས་པས། །བླང་དོར་ཚུལ་བཞིན་སྤྱོད་དང་ཤེས་ལྡན་དག །ཅེས་གསུངས་པ་ལྟར། བདག་གི་སྔོན་གྱི་སྐྱེ་བར་སྦྱིན་པ་མ་ཉུང་ཙམ་ཞིག་བཏང་བའི་མཐུས། ད་ལྟ་ནི་ཀུན་གྱི་འགྲན་པའི་ཟླ་ཐམས་ཅད་དང་བྲལ་བའི་སྟོབས་
དང་། དཔལ་དང་འབྱོར་པ་ཕུན་སུམ་ཚོགས་པ་འདི་ལྟ་བུ་ཞིག་ཐོབ་པར་གྱུར་པའི་འདི་དག་གོ། །འོན་ཏེ་འདི་དག་གི་རང་བཞིན་ལ་ཇི་ལྟར་དཔྱད་ཀྱང་འཁོར་བའི་ཕུན་སུམ་ཚོགས་པ་ཞེས་པ་མི་རྟག་པའི་མཐའ་ཅན་གང་རུང་ཞིག་ལས་མ་འདས་པའི་ཕྱིར། ནམ་ཞིག་ན། སྟོན་ཀའི་སྤྲིན་གྱི་
འདུ་འགོད་ལྟར་མི་བརྟན་ཅིང་གཡོ་བའི་རང་བཞིན་ཅན་ཡིན་པ་དང་། ཚྭ་ཆུ་ལྟར་ཇི་ཙམ་སྤྱད་ཀྱང་ངོམས་པའི་མཐའ་མཐོང་བ་མེད་པའི་རང་བཞིན་ཅན་ཡིན་པ་དང་། ཆུའི་ཆུ་བུར་ལྟར་སྙིང་པོས་རྣམ་པར་དབེན་བའི་རང་བཞིན་ཅན་ཡིན་པའི་ཕྱིར། ཡིད་བརྟན་དུ་རུང་བ་ནི་ཅུང་ཟད་ཀྱང་མ་
མཆིས་སོ། །འོན་ཀྱང་སྙིན་པོ་མེད་པ་ལས་ཀྱང་སྦྱིན་པ་གཏོང་བ་ལ་སོགས་པའི་སྒོ་ནས། བླ་ན་མེད་པའི་བྱང་ཆུབ་ཀྱི་སྙིང་པོ་ལེན་པའང་ཤིན་ཏུ་མཁས་པ་ནི་སྔོན་གྱི་སྐྱེས་བུ་ཆེན་པོ་ཐབས་ལ་མཁས་པ་རྣམས་སོ། །དེ་བས་ན་ཁོ་བོ་ཅག་ཀྱང་སྔོན་གྱི་སྐྱེས་བུ་དམ་པ་བྱང་ཆུབ་སེམས་དཔའ་
སེམས་དཔའ་ཆེན་པོ་རྣམས་ཀྱིས་ཇི་ལྟར་བླ་ན་མེད་པའི་བྱང་ཆུབ་ཀྱི་སྤྱོད་པ་རྒྱ་ཆེན་པོ་སྤྱོད་པའི་ལམ་གང་ཡིན་པ་དེའི་རྗེས་སུ་ཞུགས་ལ། སེར་སྣ་མེད་པའི་གཏོང་བ་ལ་རབ་ཏུ་དཔའ་བར་གྲགས་པའི་རྔ་བོ་ཆེ་ནི་བརྡུང་བར་བགྱིའོ། །ལན་དང་རྣམ་པར་སྨིན་པ་རེ་བ་མེད་པའི་སྦྱིན་པ་དམ་པའི་སྒོ་བརྒྱ་
ཕྲག་གཅིག་ནི་དབྱེ་བར་བགྱིའོ། །གཏོང་ཕོད་དང་དམན་པ་མིན་པའི་ལག་པ་ནི་བརྐྱང་བར་བགྱིའོ། །འགྲོ་བ་ཐམས་ཅད་ནི་མཆོད་པ་དང་སྦྱིན་པའི་ཞིང་དུ་དགོད་པར་བགྱིའོ་ཞེས་སྙམ་དུ་རྩེ་གཅིག་པས་དགོངས་ཏེ། ཟང་ཟིང་གི་འབྱོར་བ་ཕལ་ཆེ་བ་དག་དགེ་བའི་རྩ་བ་བསྒྲུབ་པའི་ཆེད་དུ་ཚུལ་
བཞིན་དུ་གཏོང་བ་ལ་མི་སྤྲོ་བ་མེད་པའི་སྙིང་སྟོབས་ཀྱི་ཆུ་གཏེར་རབ་ཏུ་འཕེལ་བར་གྱུར་ཏོ། །དེའང་གང་དུ་གཏོང་བར་བྱ་བའི་ཞིང་དུ་གྱུར་བ་ནི། དབུ་མ་བཤེས་པའི་སྤྲིང་ཡིག་ལས། ལོངས་སྤྱོད་གཡོ་བ་སྙིང་པོ་མེད་མཐོང་ནས། །དགེ་སློང་བྲམ་ཟེ་བཀྲེན་དང་བཤེས་རྣམས་ལ། །སྦྱིན་