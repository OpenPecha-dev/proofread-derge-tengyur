ལ་སོགས་པ་འགའ་ཞིག་ཏུ་ཡི་གེ་པས་བསླད་སྐྱོན་ཆེ་བས་ཆད་ལྷག་དང་བྲི་ནོར་བྱུང་བ་ཤིན་ཏུ་བརྟག་དཀའ་བ་མང་དུ་མཆིས་ཀྱང་། མ་ཕྱི་གཞན་ལའང་དེ་མཚུངས་ཁོ་ན་ལས་མེད་པས་ཅུང་ཟད་རེ་ལས་ཕན་སྐྱེད་ཆེན་པོ་མ་བྱུང་ཞིང་། དེ་
ལས་གཞན་པའི་མ་ཕྱི་ཡིད་ཆེས་པ་གཞན་དང་བསྟུན་པའི་ཡབ་ཡང་ཁམས་ཕྱོགས་འདི་ནས་ཤིན་ཏུ་རྙེད་དཀའ་བར་བཅས། དོགས་གནས་ཆེ་ཙམ་མཆིས་ཀྱང་སོར་བཞག་གོ། །ཇི་སྐད་སྨོས་པའི་ཕྱི་མོ་དེ་རྣམས་ཀྱང་འགའ་ཞིག་ནི་དཔེ་རྒྱུན་གཅིག་པར་སོང་
བ་དང་། ཁ་ཅིག་ནི་རང་བློ་དབང་དུ་མ་གྱུར་པ་ཐམས་ཅད་ཀྱི་ཆོས་ཉིད་ཡིན་པ་ལྟར། ཡི་གེ་པ་དང་། དག་བྱེད་པའི་བློ་བྱིང་བ་དང་། རྨུགས་པ་དང་། ཧ་ཅང་འཕྲོ་རྒོད་དུ་གྱུར་པའི་དབང་གིས་ཆད་ལྷག་ཏུ་སོང་བའི་རྒྱུན་འབྱམས་ཏེ། ཆད་པ་ལ་ཆད་མཉམ་
དང་། ལྷག་པ་ལ་ལྷག་མཉམ་བྱུང་བ་དང་། སྐབས་འགའ་ཞིག་ཏུ་ནི་ཚིག་དང་དོན་གྱི་ཆ་ལ་སྐྱོང་དུ་ཞུགས་པ་དངོས་སུ་མཐོང་བར་བྱུང་བ་རྣམས་དང་། ཕྱིས་ཀྱི་ཞུ་དག་མཁན་གང་ཟག་རང་སྟོབས་ཀྱིས་དཔྱོད་ཚུལ་མི་འདྲ་བའི་དབང་དུ་བཏང་བས་བཅོས་ནོར་སོང་བ་རྣམས་
ལ་བརྟག་དཔྱད་བྱེད་པའི་ཚུལ་གྱིས་འབྱིན་འཇུག་འོས་པ་རྣམས་གང་ཤེས་བྱས་སོ། །སྐབས་ཁ་ཅིག་ཏུ་ནི་གོང་འོག་གི་གོ་རིམས་རྣམ་པར་འཁྲུགས་པ་དང་། དོན་མི་སྟོན་པར་རྫོབ་པོར་སོང་བ་དང་། ཚིག་དང་དོན་གྱི་བྱ་བ་ལ་ཐེ་ཚོམ་ཟ་བའི་རིགས་ཅན་རྣམས་ལ་ནི། བཀྲལ་
བར་བྱ་བའི་བཀའ་དང་བསྟན་བཅོས་གང་ཡིན་པ་དེ་དང་དེ་ལ་གཏུགས་ནས་བཅོས་སོ། །ལ་ལ་ནི་མཛད་པ་པོ་ཐ་དད་པའི་གཞུང་འགྲེལ་གཞན་ལས་འབྱུང་བ་རྣམས་དང་ཡང་བསྟུན་ནས་གང་ལ་ངེས་པར་ཤར་བ་དེ་དང་དེའི་ཐད་ནས་བཅོས་ཤིང་། དེ་དག་གིས་ཀྱང་ངེས་
པ་མ་བྱུང་བ་རྣམས་ནི་རེ་ཞིག་དཔྱད་པར་བྱ་བའི་གནས་སུ་བཞག་གོ། །ཁྱད་པར་སྔགས་ཀྱི་ཚིག་འབྲུ་རྣམས་ནི་སྤྱིར་བསྟན་བཅོས་འདི་དག་གི་ནང་ནས་ཀུན་ལ་རྒྱུག་ཆེ་བའི་དཔེ་ཚན་འགའ་རེ་མིན་པ། སྔོན་ཆད་པར་དུ་བརྐོ་བའམ་ཚིག་གི་བྱི་དོར་བྱེད་པ་ཉུང་བ་ལྟར་