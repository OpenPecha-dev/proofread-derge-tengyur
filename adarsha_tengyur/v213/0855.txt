བཏུས་པ་དང་། རྒྱུད་སྡེ་མཐའ་དག་གཅིག་ཏུ་མ་ངེས་པ་རྣམས་འདིར་ཐུན་མོང་དུ་བཀོད་པའོ།།      །།ཙུ་པ་ལ། དཀྱིལ་འཁོར་སྤྱིའི་བྱ་བ་དང་འབྲེལ་པ་ལ། དཀྱིལ་འཁོར་གྱི་ཆོ་ག་མདོར་བསྡུས་པ་སློབ་དཔོན་སངས་རྒྱས་གསང་བས་མཛད་པ། རྒྱ་གར་གྱི་མཁན་པོ་
སངས་རྒྱས་གསང་བས་དབས་མཉྫུ་ཤྲཱི་དང་། བྲན་ཀ་མུ་དི་ཏ་གཉིས་ལ་བརྫངས་པ། བོད་ཡུལ་དུ་ལོ་ཙཱ་བ་སྐ་བ་དཔལ་བརྩེགས་ལ་སོགས་པས་བསྒྱུར་བ། གཞལ་ཡས་ཁང་གསལ་བའི་མངོན་རྟོགས་མུན་སེལ་སྒྲོན་མེ་ཞེས་བྱ་བ་སློབ་དཔོན་པདྨ་འབྱུང་གནས་ཀྱིས་མཛད་ཟེར་བ་རྣམས་
སོ། །རྒྱུད་སྡེ་བཞི་པོ་སྤྱི་དང་འབྲེལ་པ་དང་། །ཁྱད་པར་སོ་སོའི་སྒྲུབ་ཐབས་སྣ་ཚོགས་པའི། །གཞུང་ལུགས་ངོ་མཚར་བརྒྱ་ཕྲག་ལྔ་དང་ནི། །བཅུ་ཕྲག་བདུན་ལ་གཅིག་གིས་བརྒྱན་པ་བཞུགས། །དེ་དག་གིས་ནི་རྒྱུད་སྡེ་བཞི་པོ་སྣ་ཚོགས་དང་འབྲེལ་པའི་སྒྲུབ་ཐབས་དང་དཀྱིལ་ཆོག་ལ་སོགས་
པའི་ཆོས་སྐོར་བཞུགས་པའི་རྣམས་གྲངས་རྣམས་བཀོད་ཟིན་ཏོ།།      །།དེ་ལྟར་རྒྱུད་སྡེ་བཞི་པོ་སྣ་ཚོགས་དང་འབྲེལ་པའི་སྒྲུབ་དཀྱིལ་ལ་སོགས་པའི་ཆོས་སྐོར་རྣམས་བཀོད་ནས། ད་ནི་ཐེག་པ་གསུམ་དང་རྒྱུད་སྡེ་བཞི་ལ་སོགས་པའི་ཁྱད་པར་དང་། མཚན་ཉིད་ཀྱི་རྣམ་གཞག་དང་། བསྒོམ་རིམ་ལ་
སོགས་གཏན་ལ་འབེབས་པའི་སྐོར་ལ། ཚུལ་གསུམ་གྱི་སྒྲོན་མ་སློབ་དཔོན་ཆེན་པོ་མཐོ་བཙུན་ཏྲི་པི་ཊ་ཀ་མ་ལས་མཛད་པ། རྒྱ་གར་གྱི་མཁན་པོ་པདྨ་ཀ་ར་ཝརྨ་དང་། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོའི་འགྱུར། དེ་ཁོ་ན་ཉིད་གྲུབ་པ་ཞེས་བྱ་བའི་རབ་ཏུ་བྱེད་པ་སློབ་དཔོན་ཞི་བ་འཚོས་
མཛད་པ། རྒྱ་གར་གྱི་མཁན་པོ་དཱི་པཾ་ཀ་ར་ཤྲཱི་ཛྙཱ་ན་དང་། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོའི་འགྱུར། སླད་ཀྱིས་པཎྜི་ཏ་ཀུ་མཱ་ར་ཀ་ལ་ཤ་དང་། ལོ་ཙཱ་བ་འབྲོ་ཤཱཀྱ་འོད་ཀྱིས་ཚད་མའི་སྐབས་བཅོས་ཤིང་གཏན་ལ་བབ་པ། དེ་ཁོ་ན་ཉིད་ལ་འཇུག་པ་ཞེས་བྱ་བ་བདེ་བར་གཤེགས་པའི་བཀའ་
མ་ལུས་པ་མདོར་བསྡུས་ཏེ་བཤད་པའི་རབ་ཏུ་བྱེད་པ་སློབ་དཔོན་དཔལ་ཡེ་ཤེས་གྲགས་པས་མཛད་པ། རྒྱ་གར་གྱི་མཁན་པོ་པཎྜི་ཏ་པདྨ་ཀ་ར་ཝརྨ་དང་། ཞུ་ཆེན་གྱི་ལོ་ཙཱ་བ་དགེ་སློང་རིན་ཆེན་བཟང་པོའི་འགྱུར། གསང་སྔགས་ཀྱི་ཚུལ་གྱི་སྣང་བ་ཞེས་བྱ་བ་རྡོ་རྗེ་དཔོན་ཆེན་པོ་མཐོ་བཙུན་ཙོ་ཡག་