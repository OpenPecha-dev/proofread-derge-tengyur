བསྐྲུན་ནོ། །གཙུག་ལག་ཁང་ལེགས་པར་གྲུབ་པ་དང་གྲུབ་ཆེན་དེ་ཉིད་ཀྱིས་དེར་དཔལ་མགོན་པོ་ཆེན་པོ་ཞལ་བཞི་པའི་ལྗགས་བསྙེན་ཞིག་ཀྱང་མཛད་དོ། །དེའི་ཚེ་ཆོས་དང་སྲིད་པའི་དཔལ་འབྱོར་གྱི་སྒོ་འཕར་བྱེ་བ་བརྒྱ་སྟོང་དུས་ཅིག་ཅར་དུ་ཕྱེ་བའི་རྟེན་འབྲེལ་ཐམས་ཅད་འབད་མེད་ལྷུན་གྱིས་
གྲུབ་པ་ཉིད་དུ་བྱུང་བས་དགོན་པའི་མཚན་དུ་ཡང་ལྷུན་གྲུབ་སྟེང་ཞེས་བྱ་བར་གསོལ་ལོ། །སྡེ་དགེ་བོ་ཐར་གྱི་རིགས་སྲས་ཆེ་བ་དཔལ་ལྡན་སེང་གེ་ཞེས་བྱ་བ་མདོ་སྔགས་ཀྱི་གཞུང་ལུགས་མང་པོ་དང་ཐོས་བསམ་གྱི་བགྱི་བ་མཐར་སོན་ཏེ་བསྒྲུབ་པའི་སྙིང་པོ་ལྷུར་མཛད་པ་དང་། །དེའི་མཆེད་
རིའི་ལྡེབས་སུ་ངུར་སྨྲིག་འཆང་བ་འདུས་པའི་སྡེ་བཅུགས་ཤིག་གཙུག་ལག་ཁང་བཞེངས་པ་ལ་དེང་སང་ཉིན་དགོན་དུ་གྲགས་ཤིང་། རྔུ་ཕུའི་བྲག་གི་ཕུག་པ་སེང་གེ་རྫོང་དུ་གྲགས་པ་འདི་ཡང་དེ་ཉིད་ཀྱི་སྒྲུབ་གནས་མཛད་པས་ཕྱི་ནས་རྟེན་ལ་བརྟེན་པའི་མིང་དུ་ཐོགས་པ་ཡིན་ནོ་ཞེས་གླེང་ངོ་། །དེའི་མཆེད་
ཡ་རྒྱལ་མཚན་འབུམ་ལ་སྲས་བཞི་བྱུང་བའི་དཔོན་ཆེན་ཨ་སྔའི་སྲས་སུ་ཇོ་གདན་ནམ་མཁའ་ལྷུན་བཟང་ཞེས་བྱ་བ་འཁྲུངས་ཏེ། འདིས་བླ་མ་མང་པོའི་གདམས་པའི་མཛོད་བཟུང་ནས་རྡོ་རྗེ་འཇིགས་བྱེད་ལྷག་པའི་ལྷར་བཟུང་ཞིང་། དེའི་རྩ་སྔགས་ཡ་མ་རཱ་ཛ་དུང་ཕྱུར་གཅིག་སོང་བའི་མཚམས་
ནས་ལྗགས་ཀྱི་སྟེང་ནས་ལྕགས་ཀྱི་རིལ་བུ་རང་རྡོལ་དུ་བྱུང་བ་དང་། བསྐྱེད་པའི་རིམ་པ་ལ་བརྟན་པ་ཐོབ་པས་ཉེ་གནས་འགའ་ཞིག་གིས་མཐོང་སྣང་དུ་རྡོ་རྗེ་འཇིགས་བྱེད་མངོན་སུམ་དུ་བཞུགས་པར་མཐོང་བ་ལ་སོགས་བགྲུབ་པའི་མཚན་མ་མང་དུ་བརྙེས་སོ། །དེའི་མཆེད་ཡ་རྒྱལ་འཕེལ་གྱི་
སྲས་ཆེ་བ་སྡེ་དགེ་ཀུན་དགའ་རིན་ཆེན་ཞེས་བྱ་བ་སྟེ། འདིས་ནི་ཤར་ཆེན་བྱམས་པ་ཀུན་དགའ་བཀྲ་ཤིས་དང་། པ་པང་མཁན་ཆེན་བསོད་ནམས་རིན་ཆེན་ལ་སོགས་པའི་ཡོངས་འཛིན་མང་པོ་བསྟེན་ནས་ཟབ་དོན་གྱི་བདུད་རྩི་ངོམས་པར་བཞེས་ནས། ཡི་དམ་གྱི་ལྷ་མང་པོའི་བསྙེན་སྒྲུབ་
དང་ཁྱད་པར་ཆོས་སྐྱོང་གི་བསྙེན་པ་ལ་བཞུགས་པའི་ཚེ་སྒྲུབ་ཁང་ཐམས་ཅད་མེའི་ཕུང་པོ་གཅིག་ཏུ་འབར་བར་ཀུན་གྱིས་མཐོང་བ་ལ་སོགས་པ་ལུང་རྟོགས་ཀྱི་ཡོན་ཏན་བསམ་གྱིས་མི་ཁྱབ་པ་བརྙེས་སོ། །སྡེ་དགེ་བླ་བྲང་ལྷ་ཁང་ཞེས་པ་ལྷ་ཁང་དང་བླ་བྲང་ཟུང་དུ་འབྲེལ་པ་འདི་ཉིད་གསར་དུ་