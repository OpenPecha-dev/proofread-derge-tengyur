མཚན་པའི་ལུགས་ཀྱི་རྟ་མགྲིན་ནག་པོ་ལྕགས་རལ་ཅན། དབོན་སྟོན་སྐྱེར་སྒང་པ་ལ་རྨི་ལམ་དུ་སློབ་དཔོན་པདྨ་འབྱུང་གནས་ཀྱིས་གནང་བ་དང་གཏེར་ནས་བརྒྱུད་པ་ཟུང་འབྲེལ་གྱི་རྟ་མགྲིན་དམར་པོ། ཀྲཱྀ་ཡ་ས་མུཙྪའི་དགོངས་པ་དང་མཐུན་པར་མཛད་པའི་གཟའ་
ཐམས་ཅད་ཀྱི་ཡུམ་རྗེ་བཙུན་རིག་པ་ཆེན་མོ་གཙོ་འཁོར་བཅུ་བཞི་པ། རྡོ་རྗེ་གུར་གྱི་རྒྱུད་ལས་བརྟེན་པའི་ལྷ་མོ་ནོར་རྒྱུན་མ་གཙོ་རྐྱང་། བ་རི་བའི་ལུགས་ཀྱི་རྡོ་རྗེ་རྣམ་པར་འཇོམས་པའི་རྗེས་གནང་བཀྲུ་བྱ་བ་བསྲུང་བ་དང་བཅས་པ། པཎྜི་ཏ་དོན་ཡོད་རྡོ་རྗེ་ནས་བརྒྱུད་པའི་རི་ཁྲོད་ལོ་མ་
ཅན། རྗེ་བཙུན་མི་གཡོ་བ་སྔོན་པོ་དང་དཀར་པོ་གཉིས། རིགས་ལྡན་ཆོས་ཀྱི་རྒྱལ་པོ་ནས་བརྒྱུད་པའི་རྡོ་རྗེ་ཁྱུང་ཁྲ། ས་སྐྱ་པའི་ཐུགས་རྩིས་ཆེ་བའི་ཆོས་སྐོར་གྱི་ནང་ཚན་མཁའ་ལྡིང་གསེར་མིག་འཁྱིལ་བ། སློབ་དཔོན་ཆེན་པོ་པདྨ་ནས་བརྒྱུད་པའི་ཡེ་ཤེས་ཀྱི་བྱ་ཁྱུང་དམར་པོ་
རྣམས་ཀྱི་རྗེས་སུ་གནང་བ་དང་། མ་གཅིག་གྲུབ་པའི་རྒྱལ་མོའི་ལུགས་ཀྱི་ཚེ་དཔག་ཏུ་མེད་པའི་ཚེ་འཛབ་ལ་བརྟེན་པའི་ཚེ་དབང་ཟབ་མོ། གྲུབ་པའི་དབང་ཕྱུག་ཐང་སྟོང་རྒྱལ་པོའི་ལུགས་ཀྱི་ཟབ་གཏེར་དག་སྣང་ཆུ་བོ་ཉིས་འདྲེས་ཀྱི་ཚེ་དབང་ཟབ་མོ། རིག་འཛིན་ཆེན་པོ་རྒོད་ལྡེམ་
པའི་ཟབ་གཏེར་ལུགས་ཀྱི་ཚེ་དབང་ལྕགས་ཀྱི་སྡོང་བུ་ཅན་རྣམས་དང་། དཔལ་ལྡན་ཤངས་པ་བཀའ་བརྒྱུད་པའི་ལུགས་ཀྱི་མགོན་པོ་དཀར་པོ་ཡིད་བཞིན་གྱི་ནོར་བུ་དང་། ཇོ་བོ་རྗེའི་ལུགས་ཀྱི་ཛམྦྷ་ལ་དཀར་པོ་འབྲུག་ཞོན་ལྷ་ལྔ་རྣམས་ཀྱི་རྗེས་སུ་གནང་བ་ལེགས་པར་གསན་ནོ། །ཆོས་སྐྱོང་
བའི་སྲུང་མ་རྣམས་ཀྱི་སྐོར་ལ། འཛམ་གླིང་བསྟན་པའི་བདག་པོ་དཔལ་ས་སྐྱ་པ་ལ་བཀའ་བབ་པའི་ཆོས་སྐྱོང་བའི་སྲུང་མ་རྒྱ་མཚོ་ཙམ་གྱི་ནང་ནས། བསྟན་སྲུང་ཡོངས་ཀྱི་སྡེ་དཔོན་རྡོ་རྗེ་ནག་པོ་ཆེན་པོ་གུར་གྱི་མགོན་པོ་སྟེ། དེ་ལའང་བཀའ་བབ་རྣམ་པ་བཞི་བཞུགས་པ་ལས། དང་པོ་
པཎྜི་ཏ་ཆེན་པོ་ག་ཡ་དྷ་རའི་ལུགས་སྲོལ་ལམ་འབྲས་བུ་དང་བཅས་པའི་གདམས་ངག་ཡོངས་སུ་རྫོགས་པར་ཐོས་པ་ལས་གཞན་སྤྱོད་ཡུལ་དུ་མ་གྱུར་བ་ལམ་འབྲས་མགོན་རྐྱང་གི་རྗེས་གནང་། གཉིས་པ་པཎྜི་ཏ་དོན་ཡོད་རྡོ་རྗེ་ནས་བརྒྱུད་པའི་མགོན་པོ་ཕོ་རྐྱང་། གསུམ་ཤྲདྡྷཱ་ཀ་ར་