ཀུན་དུ་དགའ་བའི་དཔལ་སྟེར་དཀོན་མཆོག་གསུམ། །སྐྱབས་ཀྱི་དམ་པར་བརྙེས་པའི་བརྟུལ་ཞུགས་ཀྱི། །མཆོག་གསུམ་དགྱེས་པའི་ཕྲིན་ལས་རྒྱ་མཚོ་ཡི། །སྐ་རགས་ལྡན་པ་མཛེས་བྱེད་སྡེ་བཞིའི་བདག །དེས་ནི་སེམས་ཅན་བྱང་ཆུབ་གནས་འདོང་བའི། །ཐེག་པ་མི་
 [བྱ་བའི་རང་བཞིན་བརྗོད་པ།] བསླུ་ངེས་པ་དམ་པའི་ཆོས། །མཆོག་ཏུ་ལེགས་པར་རྟོགས་པའི་བློ་གྲོས་ཀྱིས། །ལེགས་བྱས་འདི་ཡི་སྒོ་འཕར་འབྱེད་ལ་ཞུགས། །ཟླ་གཞོན་ཟེར་གྱིས་ཆུ་ཡི་གཏེར་བཞིན་དང་། །མི་སྦྱིན་སྐྱེས་ཀྱིས་པདྨའི་ཚལ་ལ་བཞིན། །གཏོང་བ་འདི་ཡི་ཕན་ཡོན་བསམ་ཡས་
ཀྱིས། །མི་བདག་དེ་ཡི་བློ་གྲོས་མཛེས་པར་བྱས། །ཐུབ་པའི་བསྟན་པ་ཇི་སྲིད་གནས་བར་ལ། །ཆོས་ཀྱི་སྦྱིན་པ་མི་ཟད་འབྱུང་བའི་མ། །གང་ལ་པར་  [ངག་དོན་གྱི་དཔེ།] ཞེས་བྱ་བ་ཐ་སྙད་དུ། །འཕྲིན་ཡིག་གསལ་བ་ཕྱོགས་ཀྱི་མཁས་པས་བྲིས། །མི་མཆོག་ཆོས་ཀྱི་མཆོད་སྡོང་བླ་ན་མེད། །
མི་དགེའི་མཚན་རིས་དབེན་པའི་ཡུལ་དུས་སུ། །མི་མཁས་ [ཡན་ལག་གཅིག་པའི་གཟུགས་ཅན།] བྲལ་བའི་གྲོགས་དང་གཏོང་བ་ཡིས། །མི་མཐུན་ཕྱོགས་ལས་རྒྱལ་བ་ཉིད་དུ་བསྒྲུབས། །ཡ་མཚན་གཏམ་དུ་གླེང་ལ་དབྱངས་ཅན་མ། །འདི་ན་མཆིས་ཞེས་ [བཞི་གའི་ཐོག་མར་ཡོད་པ་ཆོད་པའི་ཟུང་ལྡན།] བྱིས་
པའི་བློ་འཁྲུལ་ཏེ། །རྒྱུད་མང་སྒྲ་དང་བསྲེས་པའི་ཆོས་འཆད་པ། །བལྟ་འདོད་འདི་ན་ཡང་དང་ཡང་རྒྱུའོ། །སྤྱི་དོན་དྲུག་པ་བསྐུལ་བ་མི་ལྡོག་ཆེད་དུ་ཇི་ལྟར་པར་དུ་ [རྣམ་པར་རྨོངས་པའི་དཔེ།] བསྒྲུབ་པ་ལ། གང་དུ་བསྒྲུབ་པའི་ཡུལ་གྱི་ཁྱད་པར། ནམ་ཞིག་བསྒྲུབ་པའི་དུས་
ཀྱི་ཁྱད་པར། ཇི་ལྟར་བསྒྲུབ་པའི་ལས་ཀྱི་འཁོར་ལོ་དང་གསུམ་ལས། དང་པོ་ནི་སྤྱིར་འཕགས་མཆོག་འཇིག་རྟེན་དབང་ཕྱུག་གི་གདུལ་ཞིང་། བསིལ་ལྡན་སྟོན་དུས་ཟླ་བ་ཞུན་མའི་ཚོན་གྱིས་ལན་བརྒྱར་བྱུགས་པ་ལ་ཅོ་འདྲིར་བྱེད་པའི་ཁ་བའི་རྡུལ་དཀར་གྱི་ཕྲེང་བ་བརྩེགས་པའི་ས་
འཛིན་གྱི་ར་བས་ཡོངས་སུ་བསྐོར་བའི་བོད་ཁ་བ་ཅན་གྱི་རྒྱལ་ཁམས་ཏེ། དེའང་མདོ་སྡེ་པདྨ་དཀར་པོ་ལས། སྟོན་པ་འོད་མའི་ཚལ་ན་བཞུགས་པའི་དུས་ན། སྨིན་མཚམས་ཀྱི་མཛོད་སྤུ་ལས་འོད་ཟེར་ཁ་དོག་ལྔ་འཕྲོས་ཏེ། བྱང་ཕྱོགས་ཁ་བ་ཅན་གྱི་རྒྱལ་ཁམས་ལ་སོང་། དེར་གཟིགས་