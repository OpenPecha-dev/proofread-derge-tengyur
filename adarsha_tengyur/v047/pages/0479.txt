རྡོ་རྗེ་འཁོར་ལོ་ཤར། །ལྷོ་རུ་རིན་ཆེན་པདྨ་ནུབ། །བྱང་དུ་རལ་གྲི་འཁོར་ལོ་མེ། །བདེན་བྲལ་རྡོ་རྗེ་པདྨ་རླུང་། །དབང་ལྡན་ཨུཏྤལ་ཐོ་བ་ཤར། །ལྷོ་སྒོར་པདྨ་དབྱུག་པ་ནུབ། །བྱང་སྒོར་རལ་གྲི་ཉི་ཟླ་ལ། །ལྷ་ཡི་མདོག་གི་མཚན་མ་དགོད། །མེ་འོད་དམར་
པོ་ཕྲེང་བ་ནག །པདྨ་སྣ་ཚོགས་ཕྲེང་བས་སྐོར། །གདུགས་དང་བླ་རེ་བ་དན་འཕན། །འདོད་པ་ལྔ་ཡི་མཆོད་པ་དགྲམ། །བུམ་པ་ཕྱོགས་སམ་ལ་ཡིས་དགོད། །གཏོར་མ་རྒྱ་ཆེན་དག་ཀྱང་བཤམ། །དེ་ནས་སློབ་དཔོན་རྒྱན་སྤྲས་པས། །དཀྱིལ་འཁོར་རྣལ་འབྱོར་བཞི་
རུ་བསྒྲུབ། །བསྒྲུབས་ནས་ཕྱིར་དབྱུང་ཤར་སྒོ་ནས། །སློབ་དཔོན་འཇུག་ཅིང་དབང་བླངས་ལ། །གནང་བ་ཐོབ་ནས་སློབ་མ་རྣམས། །དཀྱིལ་འཁོར་འཇུག་དང་དབང་གནང་སྦྱིན། །ཁྲུས་བྱས་མཎྜལ་སེམས་དད་པས། །ཁང་པའི་ཕྱི་རོལ་དག་ཏུ་གཞག །མཁའ་གསང་
ནས་དབྱུང་རྣམ་སྣང་གཟུགས། །བསྲུང་དང་གསང་སྔགས་ཟློས་སུ་གཞུག །ལྷ་ལ་ཕྱི་ནང་མཆོད་དང་བསྟོད། །སློབ་དཔོན་དེ་ཉིད་དེར་རོལ་བྱ། །དེ་ནས་ལྷ་ལ་གསོལ་བ་ནི། །སློབ་མ་འཇུག་དང་དབང་བསྐུར་ཕྱིར། །འདོད་ཆགས་ཆེན་པོ་འབྱུང་བ་ཡི། །འཁོར་ལོ་གཟུགས་
བརྙན་ལྟ་བུ་སྟེ། །བདག་གིས་མཐོང་ནས་སློབ་མ་རྣམས། །གཞུག་ཕྱིར་ཁྱེད་ལ་གསོལ་བ་འདེབས། །ནམ་མཁའ་ལས་བྱུང་མཚན་ལྡན་ཕྱིར། །ཐོག་མ་ཐ་མ་མེད་པའི་མཆོག །རྡོ་རྗེ་སེམས་དཔའ་ཆེ་རང་བཞིན། །རྡོ་རྗེ་འཇིགས་བྱེད་བདག་གྲུབ་མཛོད། །དངོས་གྲུབ་
ཆེན་པོ་ཀུན་གྱི་མཆོག །དབང་ཕྱུག་ཆེན་པོ་ལྷག་པའི་ལྷ། །རྡོ་རྗེ་འཛིན་པ་ཀུན་གྱི་རྒྱལ། །མི་འགྱུར་མཆོག་ཏུ་བདག་གྲུབ་མཛོད། །ཉེས་པའི་སྐྱོན་བྲལ་ཡོན་ཏན་ལྡན། །འདོད་ཆགས་ཀུན་གྱིས་རྗེས་སུ་ཆགས། །འདོད་ཆགས་ཆེན་པོ་དགའ་བ་ཆེ། །བཅོམ་ལྡན་
དེ་ཉིད་ཀྱིས་བསྒྲུབ་མཛོད། །ཤིན་ཏུ་དག་པ་ཀུན་གྱི་མཆོག །གདོད་ནས་གྲོལ་བ་དེ་བཞིན་གཤེགས། །ཀུན་དུ་བཟང་པོ་ཀུན་གྱི་བདག །བྱང་ཆུབ་སེམས་དཔར་བདག་གྲུབ་མཛོད། །ཀུན་གྱི་མཆོག་གྱུར་དངོས་གྲུབ་ཆེ། །དབང་ཕྱུག་ཆེན་པོ་ཕྱག་རྒྱའི་ལྷ། །