མེ་ཏོག་དཀར་པོ་དུས་གསུམ་གཏོར། །ནང་དུ་འདབ་བརྒྱད་དཀར་པོ་བྲི། །འཁོར་ལོ་རྡོ་རྗེ་རིན་ཆེན་དང་། །པདྨ་རལ་གྲི་ཕྱག་རྒྱ་དགོད། །ནང་དུ་རྡོ་རྗེའི་ཕྲེང་བ་སྟེ། །ཁ་ཁྱེར་མེ་རིས་རྣམ་པར་བསྐོར། །ཐབ་ཀྱི་དབང་དུ་བྱས་པའོ། །བུད་ཤིང་ཚད་ནི་ཁྲུ་གང་ལ། །
སྐམ་པ་དང་ནི་རྙིང་པ་དག །རུལ་དང་སྲོག་ཆགས་རྣམ་སྤངས་ཏེ། །ནྱ་གྲོ་དྷ་དང་པཱ་ལ་ཤ །ཤ་མི་ཏ་དང་དྲི་བཟངས་དང་། །བྱང་ཆུབ་ཤིང་དང་ཙནྡན་དང་། །དྲི་ཞིམ་བཟང་པོའི་ཤིང་དེ་དག །ཐབ་ཀྱི་ཁོ་ར་ཁོར་ཡུག་ཏུ། །ཀུ་ཤ་སྔོན་པོ་བཀྲམ་པའི་སྟེང་། །ཐབ་ཁུང་དམའ་
བར་ལེགས་བརྩིགས་ལ། །སྦྲང་རྩི་འོ་མ་དྲི་ཆུས་བྱུག །བུད་ཤིང་དབང་དུ་བྱས་པའོ། །ཡམ་ཤིང་འབྲས་བུ་ཙནྡན་གྱི། །ཤིང་ངམ་དྲི་ཞིམ་ཤིང་དག་ལ། །རྩེ་མོའི་ཆ་ལས་བྱུང་བ་ཡི། །རློན་དང་འདབ་མར་བཅས་པ་སྟེ། །སོར་བཅུའི་ཚད་དུ་མངོན་པར་གསུངས། །དྲི་ཆུ་
འོ་མས་སྦགས་ལ་བཞག །རྩེ་གཉིས་གས་དང་ཆག་པ་དང་། །འབུས་ཟོས་པ་དང་སྲོག་ཆགས་བཅས། །ཤུན་པ་མེད་དང་བརླ་བསྐམས་དང་། །ཡོ་དང་རུལ་དང་སྦོམ་པ་དང་། །རིང་ཐུང་ཕྲ་བ་རྣམ་པར་སྤངས། །གདགས་ཡིག་བཏགས་ལ་བསྲེག་པར་བྱ། །
བྱེ་བྲག་དང་ནི་སྡེ་ཚན་ནོ། །ན་མཿཤཱནྟིང་ཀུ་རུ་སྭཱ་ཧཱ། ཨ་མུ་ཀ་སྱེ་སརྦ་ཏྲེ་ཧ་ཎྃ། སརྦ་བིགྷྣ་ན། སརྦ་ཛྭ་ར་ཎྃ། སརྦ་བྱཱ་དྷི་ནྃ། སརྦ་རོ་ག་ནྃ། སརྦ་བི་ཥ་ནྃ། སརྦ་ཨ་མྃ་ག་ལེ་ནྃ། སརྦ་དུར་ནི་མི་ཏ་ནྃ། སརྦ་པཱ་པྃ་ཀརྨཱ་བ་ར་ཎྃ། ཤཱནྟིང་ཀུ་རུ་སྭཱ་ཧཱ། ཏིལ་དང་ཡུངས་
ཀར་རྒྱལ་པོ་ནི། །སྡིག་པ་སྦྱང་ཕྱིར་བསྲེག་པར་བྱ། །ཨོཾ་སརྦ་པཱ་པྃ་ད་ཧ་ན་བཛྲཱ་ཡ་ཧཱུྃ་ཕཊ་སྭཱ་ཧཱ། དེ་ནས་མཆོད་བསྟོད་གསོལ་བ་གདབ། །དགང་བླུགས་ཕུལ་ལ་བསྲེག་པར་བྱ། །ཡེ་ཤེས་གཤེགས་ལ་དམ་ཚིག་བསྡུ། །ཨོཾ་ཨཱཿཧཱུྃ་མུཿ། དེ་ནས་མེ་སྦྱངས་སྲེག་རྫས་
ཀྱི། །ལྷག་མ་ཇི་སྙེད་པ་རྣམས་ནི། །མེ་ཡི་ལྷ་ལ་སྔགས་ཀྱིས་དབུལ། །མཆོད་བསྟོད་དགང་བླུགས་བཟོད་གསོལ་བྱ། །ཡེ་ཤེས་མེ་ལྷ་གཤེགས་སུ་གསོལ། །དམ་ཚིག་འབར་བའི་རྣམ་པར་བསྟིམ། །དེ་ནས་བདག་གི་ཕྱག་རྒྱ་ཆེ། །དགྲོལ་དང་ཐུགས་ཀར་བསྡུ་ཚུལ་