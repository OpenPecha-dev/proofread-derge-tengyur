རྗེ་ཡིས། །འཁོར་གྱིས་བསད་པའི་སྡིག་ཅན་འདི། །མི་བསྐྱོད་བཞིན་དུ་འདི་བསྐྱོལ་ལ། །རྒྱལ་བའི་སྲས་སུ་འདི་སྒྲུབས་ཤིག །རྒྱལ་བའི་ཐུགས་དམ་དེས་མཐར་ཕྱིན། །རྡོ་རྗེ་འཇིགས་བྱེད་ལས་བྱེད་པ། །ཡ་ཡི་ལས་བྱེད་ཡ་མ་ཡ། །ལ་ཡིས་འབོད་དོ་ཁྱོད་
བསྐུལ་ལོ། །ལས་ཀྱི་གཤིན་རྗེ་ཁྱོད་བསྐུལ་ལོ། །ཁྲོ་བོ་སྦྲུལ་གྱི་གདེངས་ཀ་ཅན། །ཁམས་གསུམ་ཁྱོད་ཀྱི་ལྷ་མ་ལྟོ་ན་འཁོར། །སྐྱེ་རྒ་ན་འཆིའི་འཁོར་ལོ་བསྐོར། །བསྟན་པ་འཇིག་པའི་སྡིག་ཅན་འདི། །གཡས་ཀྱི་གྲི་ཡིས་སྲོག་སྙིང་ཆོད། །མྱུར་དུ་འཆི་
བའི་ལས་ལ་སྦྱོར། །གཡོན་གྱི་ཐོད་པ་སྙིང་གར་སྦྱོར། །ཁ་རུ་བརྡུངས་ཤིག་ཁཱ་ཧི་པི། །ཙིཏྟ་རཀྟ་མ་ར་ཁཱ་ཧི། །སྡིག་ཅན་ཙིཏྟ་རཀྟ་ཁཱ་ཧི། །ལས་ཀྱི་གཤིན་རྗེ་དེས་སྤྲུལ་པའི། །དུར་ཁྲོད་བདག་པོ་གཤིན་རྗེ་གཤེད། །ནག་པོ་གེལ་བག་རལ་གྲི་ཞགས། །ཁྱོད་
ཀྱི་ལྟོ་བར་སྐྱེ་འགྲོ་འགྲོ། །སྡིག་ཅན་འདི་ཡི་ཚེ་སྲོག་ཆུག །ཞགས་པས་ཟུང་ལ་རལ་གྲིས་གཏུབས། །སྡིག་ཅན་སྲོག་རྩ་མ་ར་རྦད། །ཕྲ་མ་རྡོ་རྗེའི་ལས་བྱེད་པ། །མ་ཡི་ལས་བྱེད་མ་རུ་རྩེ། །མ་ཡིས་འབོད་དོ་ཁྱོད་བསྐུལ་ལོ། །སྲོག་གི་བདག་པོ་མ་རུ་རྩེ། །གླང་
མགོ་གཤིན་རྗེ་ཡ་བ་ཏི། །སྐྱེ་འགྲོ་ཁྱོད་ཀྱིས་ལྟེ་རྩ་གཅོད། །གཡས་ཀྱི་གྲི་ཡིས་ལྟེ་རྩ་ཆོད། །མྱུར་དུ་འཆི་བའི་ལས་ལ་སྦྱོར། །གཡོན་གྱི་ཐོད་པར་ལྟེ་ཁྲག་སྦྱོས། །ཁ་རུ་བརྡུབས་ཤིག་ཁཱ་ཧི་པི། །པཱི་ཏ་རཀྟ་མ་ར་ཁཱ་ཧི། །སྡིག་ཅན་ན་ག་རཀྟ་ཁཱ་ཧི། །དོད་ཆགས་
རྡོ་རྗེའི་ལས་བྱེད་པ། །མེ་ཡིས་ལས་བྱེད་སྨོན་བྱེད་དེ། །མེ་ཡིས་འབོད་དོ་ཁྱོད་བསྐུལ་ལོ། །མདངས་ཀྱི་བདག་པོ་བྱ་མགོ་ཅན། །མྱོས་བྱེད་ཤིན་རྗེ་པི་པ་ཏྲ། །སྐྱེ་འགྲོ་ཁྱོད་ཀྱིས་མགྲིན་རྩ་ཆོད། །གཡས་ཀྱི་མདའ་ཡིས་མགྲིན་རྩ་ཆོད། །མྱུར་དུ་འཆི་བའི་ལས་ལ་
སྦྱོར། །གཡོན་པ་ཐོད་པར་མགྲིན་ཁྲག་སྦྱོས། །ཁ་རུ་བརྡུབས་ཤིག་ཁཱ་ཧི་པི། །མགྲིན་པ་རཀྟ་མ་ར་ཁཱ་ཧི། །སྡིག་ཅན་མགྲིན་པར་རཀྟ་ཁཱ་ཧི། །ཁྲག་དོག་རྡོ་རྗེའི་ལས་བྱེད་པ། །ང་ཡིས་ལས་བྱེད་བུམ་བུ་རྫི། །ང་ཡིས་འབོད་དོ་ཁྱོད་བསྐུལ་ལོ། །དབུགས་ཀྱི་