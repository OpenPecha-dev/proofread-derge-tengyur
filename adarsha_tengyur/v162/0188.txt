གིས་ཕག་ལ་སོགས་པ་སྤུ་མེད་པ་དེ་དག་གི་རྨའི་སྒོ་དག་ཏུ་སྤྲོད་པ་ལས་འཁྲིག་པ་སྤྱོད་པར་བྱེད་ན་དེ་ནི་སྦོམ་པོར་རིག་པར་བྱ་སྟེ། རྨའི་སྒོ་རྣམས་ཉམས་པ་ཉིད་ཡིན་པའི་ཕྱིར་རོ། །སྦྱོར་བར་གྱུར་པ་གཞན་དུ་སྤྱོད་པ་ལ་ནི་སྦོམ་པོར་མི་འགྱུར་ཏེ། སྦོམ་པོའི་དངོས་གཞི་བསྐྱེད་པའི་སྦྱོར་བ་ལ་ནི་ཉེས་བྱས་
སོ། །སྦྱོར་བའི་ཡང་སྦྱོར་བ་ལ་ནི་ཉེས་བྱས་ཕྲ་མོར་འགྱུར་རོ། །འདིར་བཙོས་པ་ཞེས་བྱ་བ་ནི་ཉམས་པ་ཉིད་ཀྱི་རྒྱུ་ཡིན་པས། དེས་ན་དུད་འགྲོ་དང་མི་ལ་སོགས་པ་སྤུ་དང་བཅས་པའམ། སྤུ་མེད་དག་ལ་ནི་སྦོམ་པོ་ཁོ་ནའི་དབང་དུ་བྱས་ཏེ། རྨའི་དབང་པོ་བཙོས་པ་ཐམས་ཅད་ནི་ཉམས་པ་ཉིད་ཡིན་པའི་
ཕྱིར་རོ། །དེའི་ཕྱིར་སྤུ་མེད་པ་ཞེས་སྨོས་པ་ནི་པགས་པ་མི་དང་འདྲ་བའི་ཕྱིར་ཕམ་པའི་ཁ་ན་མ་ཐོ་བ་ཉིད་དུ་འགྱུར་རོ་སྙམ་དུ་དོགས་པ་བསལ་བའི་ཕྱིར་རོ། །ཤི་བ་ཉིད་ལ་རྨའི་སྒོ་གསུམ་ཆར་ལ་ཡང་སྤྱིར་དངོས་གཞིའི་ཁ་ན་མ་ཐོ་བར་བསྟན་པ་ལ་ཁའི་ཡུལ་ལ་བྱེ་བྲག་སྨྲ་བར་འདོད་ནས། མགོ་བཅད་
པའི་ཁར་རོ་ཞེས་བྱ་བ་སྨྲས་ཏེ། མགོ་བཅད་པའི་ཁར་བྱེད་ན་སྦོམ་པོའི་དབང་དུ་བྱས་པ་ཉིད་ཡིན་གྱི། དངོས་གཞིའི་དབང་དུ་བྱས་པ་ཉིད་ནི་མ་ཡིན་ནོ། །མགོ་བཅད་དུ་ཟིན་ཀྱང་མོའི་དབང་པོ་དང་བཤང་བའི་ལམ་མ་ཉམས་པ་གཉིས་སུ་བྱེད་པ་ནི་དངོས་གཞིའི་དབང་དུ་བྱས་པ་ཉིད་ཡིན་ནོ། །ཁ་
དང་བཤང་བའི་ལམ་དང་མོའི་དབང་པོ་རྣམས་ཀྱི་གནས་སྐབས་ཀྱི་བྱེ་བྲག་བསྟན་ནས། ཕོའི་དབང་པོ་སྦོམ་པོའི་དབང་དུ་བྱས་པ་བསྟན་པའི་ཕྱིར། བསྟེན་པར་བྱ་བ་དང་། སྟེན་པར་བྱེད་པ་ལུས་ལས་ཐ་དད་པར་བྱས་པ་གཉིས་ཀྱིའོ་ཞེས་བྱ་བ་སྨྲས་ཏེ། བསྟེན་པར་བྱ་བ་དང་། སྟེན་པར་བྱེད་
པ་ཞེས་བྱ་བ་ནི། ཁ་དང་བཤང་བའི་ལམ་དང་མོའི་དབང་པོ་དང་ཕོའི་དབང་པོ་ཞེས་བྱ་བ་ཅི་རིགས་པར་བསྟེན་པར་བྱ་བ་དང་། སྟེན་པར་བྱེད་པ་ཡིན་པའོ། །ལུས་ལས་ཐ་དད་པར་བྱས་པ་གཉིས་ཀྱིའོ་ཞེས་བྱ་བ་ནི། གཞན་གྱིས་བསྟེན་པར་བྱ་བ་ལུས་ལས་ཐ་དད་པར་བྱས་པ་དག་ཏུ་རང་གིས་
སྟེན་པར་བྱེད་པ་ལུས་ལས་ཐ་དད་པར་མ་བྱས་པ་དང་། རང་དང་གཞན་གྱིས་སྟེན་པར་བྱེད་པ་ལུས་ལས་ཐ་དད་པར་བྱས་པ་དག་རང་གིས་བསྟེན་པར་བྱ་བ་ལུས་ལས་ཐ་དད་པར་མ་བྱས་པ་དག་ཏུ་དང་། གཞན་གྱིས་སྟེན་པར་བྱེད་པ་ལུས་ལས་ཐ་དད་པར་བྱས་པ་རང་གིས་བསྟེན་པར་བྱ་བ་