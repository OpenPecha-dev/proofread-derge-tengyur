དག་ལ་བཅུག་རེག་ཉམས་སུ་མྱོང་བར་བྱས་པ་ལ་ནི། ལྟུང་བ་ན་སྨད་པ་མེད་དེ། ན་སྨད་པར་མི་བྱ་བ་ནི་ན་སྨད་པ་མེད་པ་ཡིན་ནོ། །བསྟེན་པར་བྱ་བ་དག་ལ་ཡང་མ་ཚོར་བ་དང་། རང་བཞིན་ཉམས་པའི་གནས་སྐབས་དང་མི་འདོད་བཞིན་བཅུག་པ་ཉིད་ནའོ་ཞེས་བྱ་བ་ཡང་ན་སྨད་པ་མེད་དོ་ཞེས་བྱ་བར་
སྦྱར་རོ། །མ་ཚོར་བ་ཞེས་བྱ་བ་ནི། བགྲོད་པར་བྱ་བ་བུད་མེད་ལ་སོགས་པ་དེ་གཉིད་ལོག་པ་དང་། མྱོས་པ་ལ་སོགས་པའི་གནས་སྐབས་སུ་གྱུར་པ་དེའི་ཚེ་ཟག་བྱེད་ལ་སོགས་པར་བགྲོད་པར་བྱེད་པའི་ཟག་བྱེད་བཅུག་པ་ཉིད་ན། འདི་ལྟར་བགྲོད་པར་བྱ་བས་མ་ཚོར་མོད་ཀྱི། འོན་ཀྱང་ན་
སྨད་པ་མེད་པ་ཁོ་ནའོ། །བགྲོད་པར་བྱེད་པ་སྨོས་པ་ལ་སོགས་པས། རང་བཞིན་ཉམས་པའི་གནས་སྐབས་སུ་གྱུར་པ་ལ་ཟག་བྱེད་དུ་ཟག་བྱེད་བཅུག་པ་ཡང་དེ་བཞིན་ནོ། །མི་འདོད་བཞིན་དུ་བཅུག་པ་ཉིད་ཅེས་བྱ་བ་ནི། བགྲོད་པར་བྱ་བ་མི་དགའ་བ་བཞིན་དུ་ནན་གྱིས་བཅུག་ན་ཡང་ན་སྨད་པ་མེད་
པའོ། །རང་གི་བསྟེན་པར་བྱ་བར་རོ་ཞེས་བྱ་བ་ནི། དགེ་སློང་རང་གི་བསྟན་པར་བྱ་བ། ཁ་དང་བཤང་བའི་ལམ་དུ་ཟག་བྱེད་བཅུག་ན་ཡང་ན་སྨད་པ་མེད་པའོ། །སྔར་ཕྱི་རོལ་དུ་དྲུད་པ་ཉིད་ལའོ་ཞེས་བྱ་བ་ལ། སྔར་ཕྱི་རོལ་དུ་དྲུད་ཅིང་ནང་དུ་ལྡུགས་པ་ནི། སྔར་ཕྱི་རོལ་དུ་དྲུད་ཅིང་ནང་དུ་
ལྡུགས་པ་སྟེ། དེའི་དངོས་པོ་ནི་དེ་ཉིད་དོ། །དེར་ཟག་བྱེད་བཅུག་ན་ཡང་དེ་ལ་ན་སྨད་པ་མེད་པའོ། །ནང་དུ་སྨྱུགས་ཤིང་ཕྱི་རོལ་དུ་དབོ་བར་བྱའི། ནང་དུ་མི་དབོའོ་སྙམ་ནས་ནང་དུ་མི་དབོ་བར་ཕྱི་རོལ་ཉིད་དུའོ་ཞེས་བྱ་བ། ནང་དུ་མི་དབོ་བའི་བསམ་པས་ཟག་བྱེད་ལ་སོགས་པར་ཟག་བྱེད་ཀྱི་
བཅུག་རེག་ཉམས་སུ་མྱོང་བར་བྱས་ན་ཡང་དེ་ལ་ན་སྨད་པ་མེད་དོ། །མི་ཚངས་པར་སྤྱོད་པའི་ཞར་ལ་དེའི་རྒྱུ་དག་ཡོངས་སུ་སྤང་བའི་ཕྱིར། མ་བསྲུངས་པར་ཉིན་མོ་གློས་ཕབ་སྟེ་གཉིད་ལོག་པར་མི་བྱའོ་ཞེས་བྱ་བ་སྨྲས་ཏེ། དགེ་སློང་མ་བསྲུངས་པར་ཉིན་མོ་གློས་ཕབ་སྟེ་གཉིད་ལོག་པར་
མི་བྱའོ། །སྦྱོར་བ་གང་གིས་དགེ་སློང་བསྲུངས་པ་ཞེས་བྱ་བའི་བསྲུངས་པ་དེ་ཅི་ལྟ་བུ་ཞིག་ཅེ་ན་དེའི་ཕྱིར། བསྲུངས་པ་ནི་གསུམ་སྟེ། སྒོ་བཅད་ཅིང་ཀུན་ནས་བསྐོར་བ་ན་གནས་པ་ཉིད་དང་། དགེ་སློང་གིས་ཀུན་ནས་བསྲུངས་པ་ཉིད་དང་། ཤམ་ཐབས་ཀྱི་མཐའ་བཅིངས་པ་ཉིད་དོ་ཞེས་བྱ་བ་སྨྲས་ཏེ།