ནི་གང་ཡིན། ལྷག་པོར་ནི་གང་ཡིན་པར་བཅོད་པར་བྱ་ཞེ་ན། ཇེ་སྤངས་པ་ཉིད་བསྟན་པའི་ཕྱིར། སྤངས་པའི་ནི་གནས་བཏང་བའོ་ཞེས་བྱ་བ་སྨྲས་ཏེ། ཕྱོགས་གང་དུ་འདུག་པར་གྱུར་པ་དེ་བཏང་བ་ནི་སྤངས་པ་ཞེས་བྱའོ། །གང་གིས་བཏང་བ་ཞེ་ན། དེའི་ཕྱིར་འདུག་པའིའོ་
ཞེས་བྱ་བ་སྨྲས་ཏེ། དགེ་སློང་གིའོ། །འདུག་པ་ཇི་ལྟ་བུ་ཞིག་གིས་ཤེ་ན་དེའི་ཕྱིར། རྩ་བ་ལ་སོགས་པ་བཅའ་བར་བྱ་བ་ལ་སོགས་པའི་ཟས་བརྩམས་པའིའོ་ཞེས་བྱ་བ་སྨྲས་ཏེ། གང་གིས་རྩ་བ་ལ་སོགས་པ་བཅའ་བར་བྱ་བ་ལ་སོགས་པའི་ཟས་བརྩམས་པ་ཞེས་བྱ་བའི་ཐ་ཚིག་གོ། །རྩ་བ་ལ་སོགས་པ་
ཞེས་བྱ་བ་ལ་སོགས་པ་སྔ་མའི་སྒྲས་ནི་སྡོང་བུ་དང་འདབ་མ་དང་མེ་ཏོག་དང་འབྲས་བུ་བཅའ་བར་གྱུར་པ་དག་བསྡུའོ། །བཅའ་བ་ལ་སོགས་པའི་ཞེས་བྱ་བ་ལ་སོགས་པ་འོག་མའི་སྒྲས་ནི་འབྲས་ཆན་དང་། ཟན་དྲོན་དང་། ཤ་དང་སྣུམ་ཁུར་དང་འདག་གུ་བཟའ་བར་བྱ་བ་དག་བསྡུའོ། །ཅི་ཅུང་ཟད་ཀྱང་མ་བྱས་
པར་བཏང་ནའམ་ཞེ་ན་དེའི་ཕྱིར། རྩ་བ་དང་སྡོང་བུ་དང་འདབ་མ་དང་མེ་ཏོག་དང་འབྲས་བུ་བཅའ་བར་བྱ་བ་དག་དང་། ཐུག་པ་ལས་གཞན་པ་བཟའ་བར་བྱ་བར་རུང་བ་དང་མི་རུང་བ་དང་། མ་འདྲེས་པའི་བྱིན་ལེན་སྟོབས་པ་འཐོབ་པའི་ཕྱོགས་ན་འགྲེང་བ་སྤངས་པ་བྱས་ནས་སོ་ཞེས་བྱ་བ་སྨྲས་ཏེ། རྩ་བ་ལ་སོགས་
པ་བཅའ་བར་བྱ་བ་དག་ལས་གཞན་པ་དང་ཐུག་པ་ལས་ཀྱང་གཞན་པ་བཟའ་བར་བྱ་བ་རུང་བ། མི་རུང་བ་དང་མ་འདྲེས་པའི་བྱིན་ལེན་སྟོབས་པའི་འདྲིམ་མཁན་དེ་སྤངས་ཏེ་གནས་བཏང་ན་སྤངས་པ་ཉིད་ཡིན་ནོ། །བྱིན་ལེན་སྟོབས་པའི་འདྲིམ་མཁན་ཁྱད་པར་ཇི་ལྟ་བུ་ཅན་ཞིག་ཅེ་ན་དེའི་ཕྱིར། འཐོབ་པའི་
ཕྱོགས་ན་འགྲེང་བ་ཞེས་བྱ་བ་སྨྲས་ཏེ། དགེ་སློང་གིས་བྱིན་ལེན་བྱ་བའི་ཕྱིར་ཟས་འཐོབ་པའི་ཕྱོགས་ན་འགྲེང་བ་དེའོ། །འདི་སྐད་བསྟན་ཏེ། བཟའ་བར་བྱ་བ་རྣམ་པ་དེ་ལྟ་བུ་འདྲིམ་པར་བྱེད་པའི་ཕྱག་ཚང་བྱིན་ལེན་སྟོབས་པ་དེ་སྤངས་པར་བྱས་ནས་ཟས་བརྩམས་པའི་འདུག་པའི་གནས་དེ་ནས་དགེ་
སློང་གིས་གནས་བཏང་ན་སྤངས་པ་ཉིད་ཡིན་ནོ། །རྩ་བ་ལ་སོགས་པ་བཏང་བས་ནི་སྤངས་པར་མི་འགྱུར་ཏེ་ཤ་ཁ་ར་ལ་སོགས་པ་ཡང་དེ་ཉིད་ཀྱི་ཁོངས་སུ་འདུས་པ་ཡིན་ནོ། །འདིར་གཞུང་ནི་ཞུ་བ་ལས་བཙུན་པ་རེ་ཞིག་དགེ་སློང་གིས་བཟའ་བ་ལྔ་པོ་དག་མ་གཏོགས་པ་དེ་ལས་གཞན་པའི་དངོས་པོ་