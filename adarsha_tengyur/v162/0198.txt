སློང་གི་མགུལ་ལ་སོགས་པ་ནས་མི་འདོད་བཞིན་དུ་འཁྱུད་པ་ཉམས་སུ་མྱོང་བར་བྱ་བ་མེད་ན་དེ་ལ་ཡང་ལྟུང་བ་མེད་དོ། །མཆུར་མཆུས་རེག་པ་ལ་ཡང་ངོ་ཞེས་བྱ་བ་ནི། བུད་མེད་ཀྱིས་དགེ་སློང་གི་མཆུར་མི་འདོད་བཞིན་དུ་མཆུས་རེག་པ་ལ་ཉམས་སུ་མྱོང་བར་བྱ་བ་མེད་ན་དེ་ལ་ཡང་ལྟུང་བ་
མེད་དོ། །ཁྱིའི་མདུན་དུ་གཅི་བར་མི་བྱའོ་ཞེས་བྱ་བ་ནི། ཁྱིའི་མདུན་དུ་ཟག་བྱེད་ཕྱུང་སྟེ་གཅིན་གཅི་བར་མི་བྱ་སྟེ། ཡན་ལག་གི་རྣམ་པ་ཟིན་པ་སྤངས་པའི་ཕྱིར་རོ། །དེ་ནི་འདིར་སྟེན་པར་བྱེད་པའི་སྐབས་ལས་སྨྲས་པ་ཡིན་ནོ། །གང་དུ་སྲོག་གི་བར་ཆད་དུ་འགྱུར་བའི་དགོན་
པ་དེར་གནས་པར་མི་བྱའོ་ཞེས་བྱ་བ་ལ། སྲོག་དག་གི་བར་དུ་གཅོད་པ་ནི་སྲོག་གི་བར་ཆད་དེ་སྲོག་གི་དབང་པོ་འཇིག་པའོ། །དགོན་པ་གང་དུ་སྲོག་གི་བར་ཆད་འབྱུང་བ་འོང་བར་འགྱུར་བ་ཡོད་པའི་དགོན་པ་དེར་གནས་པར་མི་བྱའོ། །དེ་ནི་མིའམ་ཅི་མོའི་བྱུང་བའི་མཐའ་ལས་གཞག་
པ་ཡིན་ནོ། །འདིར་གཞུང་ནི་ཡང་དགེ་སློང་གིས་གང་ན་ཉེས་དམིགས་དེ་ལྟ་བུ་ཡོད་པའི་དགོན་པ་དེ་ལྟ་བུར་ལྷག་པར་གནས་པར་མི་བྱའོ་ཞེས་གསུངས་པ་ཡིན་ནོ། །གང་ན་ཡན་ལག་གི་རྣམ་པ་འཛིན་པའི་འཇིགས་པ་ཡོད་པའི་ཆུ་ཀླུང་དེར་སྒྲེན་མོར་རྒལ་བར་མི་བྱའོ་ཞེས་བྱ་བ་ནི། ཆུ་ཀླུང་གང་ན་
ཡན་ལག་གི་རྣམ་པ་འཛིན་པའི་འཇིགས་པ་ཡོད་པའི་ཆུ་ཀླུང་དེར་དགེ་སློང་གིས་སྒྲེན་རྨོར་རྒལ་བར་མི་བྱའི། དེར་ཤེས་བཞིན་དུ་གྲུ་རྒལ་བར་བྱའོ་ཞེས་བྱ་བ་ནི། ཆུ་ཀླུང་དེར་དགེ་སློང་གིས་ཤེས་བཞིན་དུ་གྲུ་རྒལ་བར་བྱ་སྟེ། དེ་ནི་བུད་མེད་ལ་རེག་པ་སྤངས་པའི་ཕྱིར་ཤེས་བཞིན་དུ་བྱ་བ་ཡིན་པར་རིག་
པར་བྱའོ། །བ་ལང་གི་ནང་དུ་ཡང་འགྲོ་བར་བྱའོ་ཞེས་བྱ་བ་ནི། དགེ་སློང་གིས་བ་ལང་གི་ནང་དུ་ཡང་ཤེས་བཞིན་དུ་འགྲོ་བར་བྱའོ། །ཁྲོན་པ་ཡང་བརྟག་པར་བྱའོ་ཞེས་བྱ་བ་ནི། དགེ་སློང་གིས་ཁྲོན་པ་ཡང་ཤེས་བཞིན་དུ་བརྟག་པར་བྱ་སྟེ། ངེས་པར་བརྟག་པར་བྱ་བའོ། །བསོད་སྙོམས་ལ་
ཡང་གྲོང་དུ་རྒྱུ་བར་བྱ་བའོ་ཞེས་བྱ་བ་ནི། དགེ་སློང་གིས་བསོད་སྙོམས་ལ་ཡང་ཤེས་བཞིན་དུ་གྲོང་དུ་རྒྱུ་བར་བྱའོ། །གསུམ་པོ་དག་ལ་ཡང་ཞེས་བྱ་བའི་སྒྲ་སྨོས་པ་ནི་ཤེས་བཞིན་ཞེས་བྱ་བའི་རྗེས་སུ་སྙེགས་པའི་ཕྱིར་ཏེ། ཤེས་བཞིན་ཐམས་ཅད་དུ་ཡང་བུད་མེད་ལ་རེག་པ་སྤང་བའི་ཕྱིར་རོ། །