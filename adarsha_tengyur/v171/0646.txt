མིན་པར། །གཙུག་ལག་གངས་རིའི་སྤོ་ན་བརྡ་སྤྲོད་ཀྱི། །རྩལ་གསུམ་རྫོགས་པའི་ཞུ་ཆེན་ཤོང་སྟོན་རྗེ། །བློ་གྲོས་ཛམྦུའི་སྙེ་མས་ཉེར་བཏུངས་པ། །ཆོས་ཕུང་རྒྱ་མཚོའི་སྙིང་པོ་ལེགས་བཤད་གསེར། །འདྲེན་བྱེད་གངས་ཅན་བསྟན་པའི་ཤིང་རྟ་ཆེ། །དོན་གྱི་གནས་ལྔ་རིག་པ་
ལོ་ཆེན་དཔང་། །གནའ་བོའི་ལུགས་སྲོལ་སྒྲོན་མེས་ཁོལ་བོའི་མུན། །བསལ་ཚེ་གཙམ་བུས་བསྔགས་དང་མཚུངས་མིན་པར། །ཆོས་ཀུན་མཁྱེན་པའི་ཉི་མ་འོད་པོ་ཆེ། །རྒྱལ་བསྟན་ཡོངས་ཀྱི་མཁར་ཤར་ཆོས་སྐྱོང་བཟང་། །ཚུལ་འདིའི་འཆད་ཉན་མ་སྙིགས་ཨུཏྤ་ལ། །
རྣ་གོང་མཛེས་རྒྱན་གསར་པའི་སྤེལ་ལེགས་སུ། །སྐལ་བར་ཐོབ་འདི་བསྟན་ལ་གཅེས་འཛིན་པ། །བཤེས་གཉེན་རིམ་བྱོན་བཀའ་དྲིན་ཕ་མཐའ་ཡས། །ཁྱད་པར་ལྔའི་ག་ལང་ཚོན་དར་བློས། །དྲང་སྲོང་ཕུར་བུའི་ཁེངས་པ་འཕྲོག་ནུས་ཅན། །སཱ་ལའི་ལྗངས་ཀྱི་ལྷ་དབང་
སྨོན་འགྲོ་བ། །ངེས་པར་ཐམས་ཅད་མཁྱེན་དེའི་རྣམ་དཔྱོད་མཐུ། །དགེ་དབང་ཞལ་ལུང་དཔྱིད་ཀྱི་བསེར་བུ་ཡིས། །མཁས་མང་འདོད་ལྡན་པ་སྦུ་ཉེར་བསླང་ནས། །ཚིག་དོན་མཆུ་སྒྲོས་ཆེས་དམར་རོ་བདའ་བར། །ཡིད་ཀྱི་ཤིང་རྟ་ལན་བརྒྱར་རྒྱུག་པ་བྲེལ། །དེ་ཙམ་སྔོན་
བྱུང་གཏམ་གྱི་སྐྱོར་ཟློས་ལ། །ད་ལྟ་འཁྲི་ཤིང་ཆུ་གཏེར་ལྟ་ཞོག་གི །མཁས་དབང་དཔའ་བོའི་གསུང་རབ་པཀྵུ་ཡང་། །སྒྲོལ་བའི་བློ་གྲོས་གྲུ་གཟིངས་ཉིན་སྐར་བཞིན། །ཀྲྀ་ཀཱིའི་མཚན་ལྟས་དྲང་སྲོང་ཚིག་གི་མདས། །ཆོས་བརྒྱད་ལྕགས་ཀྱི་གཏུན་བུ་བདུན་སྐྱེས་པ། །
བསྟན་འཛིན་ཁྱབ་འཇུག་གྱ་གྱུའི་གར་མཁན་ཕལ། །དྲང་པོའི་གླེགས་བུ་གཅན་གཟན་མདུན་གྱི་རྩྭ། །འོན་ཏེ་རྒྱལ་བསྟན་ལྔ་ཕྲག་དྲུག་པའི་དུས། །གནམ་བསྐོས་ས་སྤྱོད་ལས་ཤུགས་དར་ལ་དྲག །སྐྱེ་རྒུའི་ལེགས་བྱས་མཚོ་མཇིང་ཟབ་རྒྱ་ཆེས། །སྔོན་བྱོན་མཁས་པའི་སྤུན་ཟླ་
འབྱུང་སྲིད་སྙམ། །དེ་ཕྱིར་སློབ་ལམ་དུས་ནས་འགྲོ་ཀུན་ལ། །བརྩེ་བས་བདག་གཞན་བརྗེ་བའི་རྣམ་ཐར་དྲི། །ལོ་རྒྱུས་མ་ལ་ཡ་རླུང་གིས་དྲངས་པས། །ཡིད་ཀྱི་ཚ་གདུང་སེལ་བའི་མཛའ་གཅུགས་མ། །བླ་མེད་བྱང་ཆུབ་ཆེད་དུ་བྱ་དཀའི་ཚོགས། །གྲངས་མེད་བསྐལ་གསུམ་