ཡཐཡཐི་བིད་ཏཿསྠིཏེཏཏྤརོ྅ཀྵཱལྤབདྣོབིསརྦཛྙཏཤྩིཏྟཤཱ ཀྱཱསྱཨུཏྟམྱཔཽརུཥམདྷུཡཤནཱམཤོདྡྷཽདནཤྭེཏཚཱཏྲཱགྲབྷཱབབྷྲམཾཏེནཨདྷྭོཤུབྷཾབྷཪྵཔཿ།།      །།
ཇི་ལྟ་ཇི་སྙེད་ཤེས་བྱའི་གནས་ལ་ལྐོག་གྱུར་མ་དེ་ཅུང་ཟད་མི་མངའ་རྣམ་པ་ཐམས་ཅད་མཁྱེན་པའི་ཐུགས། །ཤཱཀྱའི་སྐྱེས་མཆོག་ཟས་གཙང་སྲས་ཞེས་གྲགས་སྙན་གདུགས་དཀར་སྲིད་རྩེར་འཁོར་དེས་དུས་ཀུན་དགེ་ལེགས་ཆར་དུ་བསྙིལ། །
ཡིད་འཕྲོག་རིན་ཆེན་གདུ་བུས་ལེགས་སྤྲས་འཇམ་མཉེན་ཕྱག་སོར་རྩེ་མོས་བསྐུལ་བའི་རྒྱུད་མངས་སྒྲར། །སྲིད་ཞིའི་ཆོས་ཀུན་ཉམས་དང་འགྱུར་བའི་རྒྱན་གྱི་གླུར་ལེན་དྲི་ཟའི་ན་ཆུང་དབྱངས་ཅན་ལ། །མི་ཕྱེད་དད་པའི་སྙིང་གི་ཟེ་འབྲུར་ཐུགས་རྗེའི་འཇོ་སྒེག་གར་གྱིས་
རྟག་ཏུ་ལེགས་བཞུགས་ནས། །སྨྲ་བ་ལྕེ་ཡི་བང་མཛོད་འབུམ་སྡེར་འཛད་མེད་ངག་གི་འདོད་པ་འཇོ་བའི་ཤིས་པ་སྩོལ། །མཁྱེན་རབ་རྩ་བ་སྦོམ་པོར་བསྐྱེད་བསྲིངས་མང་ཐོས་སྡོང་བུ་དར་བབས་ལས། །རྒྱལ་བའི་རྣམ་ཐར་ཡལ་འདབ་བརྒྱ་རྩ་ཡོངས་འདུའི་འཁྲི་ཤིང་