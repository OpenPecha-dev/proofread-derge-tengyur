གང་ཞིག་གིས་ནི་བཅུད་རྣམས་བསྡུས། །རང་བྱུང་ཚེ་ཡི་ཡི་གེ་གསོས། །བཀྲག་དང་གཟི་བྱིན་བསྔོས་པས་བསྐྱེད། །རྒྱས་པའི་དུས་ཀྱི་བཟླས་པའོ། །སྔགས་འོད་རྡོ་རྗེ་ལ་སོགས་པས། །གདུལ་བྱའི་རྐང་དང་སྤྱི་བོར་བསྲེག །འོད་ཟེར་གཞན་གྱི་ས་གསོས་འདེབས། །
རེངས་པའི་དུས་ཀྱི་བཟླས་པའོ། །འོད་ཟེར་ཁ་དོག་སྣ་ལྔ་ལས། །སྤོས་སོགས་ལྷ་མོ་རྣམས་ཀྱིས་གང་། །གང་ལ་ཕུལ་ནས་དོན་གྲུབ་པ། །མཆོད་པའི་དུས་ཀྱི་བཟླས་པའོ། །གང་ཞིག་ལས་ནི་འོད་བྱུང་ནས། །བདག་ཞུ་དེར་འདུས་བདེ་ཐོབ་པ། །གསང་བའི་དུས་ཀྱི་
བཟླས་པ་སྟེ། །རྣམ་དག་དོན་ལ་རབ་དམིགས་པ། །འདི་ནི་བླ་མེད་བཟླས་པའོ། །གསང་སྔགས་སྐྱོན་རྣམས་རབ་སྤངས་ནས། །འབྲས་བུ་ཐོབ་པའི་ལས་བྱེད་པའང་། །འདི་ཡིས་འགྱུར་གྱི་གཞན་དུ་མིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་
དུ་རྡོ་རྗེ་སྔགས་བཟླས་པ་གྲུབ་པའི་དམ་ཚིག་གོ། །གང་ཞིག་ཚོགས་རྣམས་རྫོགས་བྱེད་ཅིང་། །འདི་ཡིས་ནོར་བུ་གཞན་འགྲུབ་ཕྱིར། །ཆོགས་ཀྱི་ངེས་པ་བཤད་པར་བྱ། །འཇིག་རྟེན་རྫས་རྣམས་མ་ལུས་པ། །ཀུན་ཚོགས་རྣལ་འབྱོར་ལྷ་གྲངས་ཏེ། །འཚམ་པ་དང་ནི་
མཆོད་པ་སོགས། །སྔོན་འགྲོ་ས་ཆོག་ལ་སོགས་རྫོགས། །དེ་ནས་ལྷ་ཡི་ཏིང་འཛིན་གྱིས། །མཎྜལ་ལྔ་དང་བཅུ་སོགས་ལ། །མེ་ཏོག་དང་ནི་མཆོད་པ་བཀྲམ། །དེ་ནས་གསང་བའི་དཀྱིལ་འཁོར་བྲི། །དེ་ཚེ་རྒྱལ་པོས་མཚམས་རྣམས་བཅད། །ཚོགས་བསགས་རྒྱལ་
པོས་བླང་བར་བྱ། །མེད་པ་ལས་བྱུང་ཕྱག་རྒྱ་ཡིས། །རྒྱལ་པོ་བཞི་ནི་ཐོབ་བྱ་སྟེ། །བདེ་བ་ཆེན་པོ་ཉིད་དག་ལས། །ལྷ་མོས་སད་བྱས་སྐུར་ལངས་ཏེ། །དཀྱིལ་འཁོར་རྒྱས་ནས་རྒྱལ་པོ་ལེན། །དེ་ནས་གྲུབ་པ་རྫོགས་གྱུར་ནས། །རྒྱལ་པོ་ཡིས་ནི་སེམས་དཔའ་བསྐུལ། །
ཕྱི་རོལ་འཁོར་ལོ་བསྡུས་བྱས་ནས། །ནང་དུ་སོ་སོའི་མཎྜལ་བཀོད། །བདག་གིས་འཇུག་པ་དེ་བཞིན་དུ། །འཁོར་རྣམས་དམ་པའི་དོན་ལ་འཇུག །གང་ཞིག་གིས་ནི་རོལ་མོ་དང་། །ལྡན་པས་ཚོགས་ནི་གྲངས་བྱས་ཏེ། །སྐོམ་དང་མཆོད་པ་སྔོན་སོང་ནས། །