བཞི་རིན་པོ་ཆེའི་རང་བཞིན་ཅན། རྭ་བརྒྱད་ཀྱིས་ཉེ་བར་མཛེས་པའི་སྟེང་དུ། ཨོཾ་མེ་དཱི་ནཱི་བཛྲཱི་བྷ་བ་བཛྲ་བནྡྷ་ཧཱུཾ། ཨོཾ་བཛྲ་བྲཱ་ཀཱ་ར་ཧཱུཾ་བཾ་ཧཱུཾ། ཨོཾ་བཛྲ་པཉྩ་ར་ཧཱུཾ་ཡཾ་ཧཱུཾ། ཨོཾ་བཛྲ་བི་ཏཱ་ན་ཧཱུཾ་ཁཾ་ཧཱུཾ། ཨོཾ་བཛྲ་ས་ར་ཛྭཱ་ལ་ཏྲཾ་སཾ་ཏྲཾ། ཨོཾ་བཛྲ་ཛྭཱ་ལ་ཨ་ན་ལཱརྐ་ཧཱུཾ་རཾ་ཧཱུཾ་སྔགས། དེ་རྣམས་ཀྱིས་རྡོ་རྗེའི་ས་
གཞི་ལ་སོགས་དྲུག་མངོན་དུ་གྱུར་ཏོ། །དེའི་ནང་དུ་བྷྲཱུཾ་དང་། ཙ་དང་པཾ་དང་ཨ་ཉིད་དོ། །དེ་སྟེང་ཟླ་བ་རྡོ་རྗེ་བསམ། །དེ་ཡི་ལྟེ་བར་ཧཱུཾ་གིས་མཚན། །ཧཱུཾ་སྔོན་འོད་ཟེར་ལྔར་ལྡན་པ། །རྡོ་རྗེ་ཡོངས་སུ་གྱུར་པ་ལས། །སྐུ་མདོག་མཐིང་ནག་ཞལ་གཅིག་པ། །རབ་ཏུ་ཁྲོས་པས་བརྐྱང་བསྐུམ་
སྟེ། །བཅུ་དྲུག་ལོ་ལོན་ཤ་ཚུགས་ཅན། །སྤྱན་གསུམ་མེ་ལྟར་འབར་བ་ལ། །ཤིན་ཏུ་ཁྲོས་པའི་ལྟ་སྟངས་ཅན། །བསྣུན་པའི་ཚུལ་གྱིས་ལེགས་བཟུང་ཞིང་། །དྲིལ་བུ་སྡིགས་མཛུབ་ཐུགས་ཀར་བསྒྲེང་། །སྟོད་གཡོགས་ན་བཟའ་སྔོན་པོ་ལ། །སྨད་གཡོགས་སྟག་གི་ཤམ་ཐབས་
ཅན། །ཉི་མའི་འོད་ཅན་ཟླ་བའི་མདངས། །ཧ་ཧའི་འོ་དོད་ཆེན་པོ་ཡིས། །ལོག་འདྲེན་ལ་སོགས་སྐྲག་པར་མཛད། །འཇིགས་བྱེད་ཁྲོ་བོའི་བདག་པོར་ནི། །བདག་ཉིད་རྣམ་པར་བསྒོམ་པར་བྱ། །ཞེས་བྱ་བ་ནི་སྐུའི་མཚན་ཉིད་དོ། །ཟས་སུ་སྦྲུལ་ཟ་བ་དང་རྒྱན་ཐམས་ཅད་ཀྱིས་བརྒྱན་
པའོ། །དེ་ནས་རང་གི་སྙིང་གར་ཟླ་བའི་དཀྱིལ་འཁོར་ལ་ས་བོན་བཀོད་ལ། ཡེ་ཤེས་སེམས་དཔའ་སྤྱན་དྲང་བར་བྱའོ། །བཞུགས་སུ་གསོལ་བ་དང་། ཕྱག་བཙལ་ཞིང་བསྟོད་པ་དང་མཆོད་པ་ལ་སོགས་པ་བྱའོ། །ཨོཾ་བཛྲ་ཧྲཱི་ཏྲི་ཧ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཨརྒྷས་ཞལ་བསིལ་བའོ། །ཨོཾ་བཛྲ་པུཥྤེ་པཱུ་ཛ་མེ་
གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། མེ་ཏོག་དབུལ་བའོ། །ཨོཾ་བཛྲ་དྷཱུ་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། བདུག་སྤོས་ཤངས་སུའོ། །ཨོཾ་བཛྲ་དཱི་པ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། མར་མེ་སྤྱན་ལའོ། །ཨོཾ་བཛྲ་གནྡྷ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། དྲི་ཐུགས་ཀར་རོ། །
ཨོཾ་བཛྲ་ནཻ་བི་དྱེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། ཞལ་ཟས་ཞལ་དུའོ། །ཨོཾ་བཛྲ་ཤཔྟ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ། སིལ་སྙན་སྙན་དུའོ། །ཛཿཧཱུཾ་བཾ་ཧོཿས། དགུག་པ་དང་། གཞུག་པ་དང་། བཅིང་བ་དང་། དབང་དུ་བྱའོ། །ཡང་ལུས་དང་ངག་དང་སེམས་བྱིན་གྱིས་