བྱང་ཆུབ་སེམས་དཔའ་སེམས་དཔའ་ཆེན་པོའི་ཇི་སྲིད་དུ་གསད་པའི་དམ་ཚིག་ཆེན་པོའོ། །གཞན་ཡང་དངོས་གྲུབ་སྦྱོར་བ་རྣམས། །གང་དུ་མཐར་ཕྱིན་བྱེད་པ་ཡི། །རྡོ་རྗེའི་སྦྱོར་ལ་བརྟེན་པར་བྱ། །ལས་བཞིའི་རྒྱུ་ལས་བྱུང་བ་ལས། །ཤིན་ཏུ་
མཛེས་པའི་རྡོ་རྗེ་བྱས། །གང་ལྟར་འདོད་པའི་དབྱིབས་སུ་བསྒྱུར། །འོད་ཞུ་ཧཱུཾ་ལས་བྱུང་བ་ཡི། །རྡོ་རྗེ་འབར་བ་འོད་དང་ལྡན། །དེ་ལས་རྡོ་རྗེ་ཐུགས་མཆོག་སྐུ། །གཉིས་མེད་ཐིམ་ནས་བྱིན་བརླབས་དང་། །དབང་བསྐུར་མཆོད་དང་བསྟོད་པ་དང་། །ལས་བཅོལ་
སྔགས་བཟླས་འོད་དུ་ཞུ། །དེ་ལས་རྡོ་རྗེ་ཁ་དོག་ལྔ། །གང་གིས་ལས་དང་མཐུན་པར་བསྐྱེད། །བཛྲ་སཏྭ་ཞེས་པའམ། །རང་གི་རྩ་བའི་སྔགས་བཟླས་པས། །ཡེ་ཤེས་རྟགས་རྣམས་བཀུག་བྱ་སྟེ། །འོད་འགྱུར་སྦྱར་བ་བརྩམ་པར་བྱ། །གང་ཞིག་འདི་ཡི་སྦྱོར་
བ་ཡིས། །ལས་རྣམས་མ་ལུས་འགྲུབ་པར་འགྱུར། །དྲིལ་བུ་ཕྲེང་བ་ལ་སོགས་པའང་། །ལྷག་པར་གནས་པ་ལས་བྱུང་ལས། །འདི་ཡིས་དངོས་གྲུབ་ཐམས་ཅད་ཀུན། །འགྲུབ་པར་འགྱུར་གྱི་གཞན་དུ་མིན། །ཞེས་པ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་
ཇི་སྲིད་དུ་རྫས་བསྒྲུབ་པའི་དམ་ཚིག་ཆེན་པོའོ། །ཇི་སྲིད་ཁྲུས་ཀྱི་སྦྱོར་བ་ནི། །གང་གི་བུམ་པ་སྦྱངས་བྱས་ནས། །པདྨ་བཞི་ནང་གོས་སྔོན་བསྐྱེད། །བསྒྲུབ་པའི་ཆོ་ག་རྫོགས་གྱུར་ནས། །དག་པའི་སྔགས་ཀྱི་སྦྱོར་བ་ཡིས། །ཡེ་ཤེས་ཆུ་བོ་བྱིན་བརླབས་ཏེ། །གང་ལ་
བཀྲུས་པ་ཙམ་གྱིས་ནི། །དངོས་གྲུབ་ཐམས་ཅད་འབྱུང་བ་ཡིན། །གང་ཞིག་དམ་པའི་དོན་ལ་གནས། །ལྷ་མོ་རྒྱུན་འབབ་ཆུ་བོ་ཡིས། །གང་དུ་བཀྲུས་པ་ཙམ་གྱིས་ནི། །འདོད་པ་ཐམས་ཅད་སྒྲུབ་པར་བྱེད། །ཅེས་བྱ་བ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་
པོའི་ཇི་སྲིད་དུ་རྡོ་རྗེ་ཁྲུས་ཀྱི་དམ་ཚིག་གོ། །བསམ་གཏན་དག་ལ་མི་གནས་ཤིང་། །རྟག་ཏུ་དྲག་པོའི་སྔགས་རྩོམ་པ། །དེ་ཡིས་ནོར་བུ་བཞིན་སྒྲུབ་ཕྱིར། །སྔགས་ཀྱི་ངེས་པ་བཤད་པར་བྱ། །ཨོཾ་ན་མོ་བཛྲ་པཱ་ཎི་མ་ཧཱ་ཡཀྵ་སེ་ནཱ་པ་ཏ་ཡེ་བཛྲ་ཀྲོ་དྷ་ནཱི་ལཱཾ་བ་ར་