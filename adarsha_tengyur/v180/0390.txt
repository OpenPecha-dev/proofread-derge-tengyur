རྒོལ་བ་འདི་ཅི་ལས་ཡིན། བབ་ཆོལ་དུ་སྐྱེ་ཞིང་དེ་ཡང་བབ་ཆོལ་ཁོ་ནར་འཇིག་པ་ཡིན་ལ། ཕྲ་བའི་ངོ་བོ་ལ་སོགས་པ་དང་ལྡན་པ་ཞེས་བྱ་བ་དེ་ནི་ཉེ་བར་རྟོག་པ་ཙམ་ཉིད། ཤེས་པའི་རྒྱུ་བ་ཡོད་པ་ཡང་། །དེ་ལ་ཚད་མ་ཅན་མིན་འགྱུར། །དེ་ཡི་ལུས་གཞན་རྣམས་ལ་ནི། །སླར་ཡང་རྣམ་གཡེང་རྟོག་
པ་ཡིན། །ཞེས་བྱ་བ་དེ་ནི་མི་རིགས་ཏེ། འདི་འདྲ་བ་ཉིད་ནི་རྨི་ལམ་གྱིས་ལུས་ལ་ཡང་མཐོང་བའི་ཕྱིར་རོ། །སྦྱོར་བ་དང་། དངོས་གཞི་དང་། རྗེས་ཀྱི་རྣམས་ལ་ཤེས་པ་གཞན་དང་གཞན་མ་ཡིན་ནམ། དེ་ལ་ཡང་གནས་པར་འདོད་པ་གཅིག་མེད་ན་འབྲས་བུ་འབྱུང་བ་ནི་རིགས་ཀྱི་རྟོག་
པ་ལྟ་བུ་ཡིན་ཏེ། བུ་དང་ཚ་བོ་ལ་སོགས་པ་འགྱུར་བར་བྱ་བའི་རིགས་དང་འདྲ་བའི་བྱེད་པ་པོ་ཉིད་ཁོ་ན་སྒྲུབ་པར་དཀའ་བ་ཡིན་ཏེ། དུས་ཡུན་རིང་པོར་ལས་རྣམས་ལ་སྐྱེ་བར་འདོད་པའི་ཤེས་པ་སྟོང་ཕྲག་རྣམས་ལ་དེ་ནི་རིགས་དང་འདྲ་བ་ལྟ་བུ་ཡིན་ནོ། །འདི་ལ་སྨྲས་པའི་རིགས་དང་འདྲ་བ་
བཞིན་དུ་ཉིན་གཅིག་གི་ཤེས་པའི་ཡུལ་ཉིད་ཀྱིས་དབྱེ་བ་མི་རྟོགས་པའི་ཕྱིར། དཀའ་བ་ཉིད་ཡིན་པས་དམ་པའི་དོན་ལ་ངེས་པར་རྟོགས་པ་ཡང་འབྲས་བུ་ཉིད་ཤེས་པ་མི་དགོས་པའི་ཕྱིར་དང་འབྲས་བུ་ཉིད་ཀྱི་ཤེས་པ་འཇིག་རྟེན་པའི་ཕྱིར་ཞེས་བྱ་བའོ། །མཐོང་བ་ཡང་རིམ་གྱིས་
འབྱུང་བ་དུས་གཅིག་ལ་མ་ཚོགས་པ་དར་ཤ་དང་པོའུ་རྣ་མཱ་ས་ལ་སོགས་པའི་ཡི་གེ་རྣམས་སམ། །བསྒོར་བའི་ཆ་ཤས་ལ་སོགས་པའི་རང་གི་དུས་ཙམ་ལ་ཡོད་པ་རྣམས། དོན་གཅིག་ཏུ་བྱེད་པའི་བྱེད་པ་པོ་ཉིད་མཐོང་བ་ཡིན་གྱི། རིགས་དང་འདྲ་བ་ལྟ་བུ་རྟོགས་པ་ནི་མ་ཡིན་ནོ། །དེ་བཞིན་
དུ་དབང་པོ་ལ་སོགས་པ་རྣམས་འཇིག་རྟེན་ཕ་རོལ་ཉིད་དུ་བརྗོད་པ་ནི། སེམས་འཇིག་རྟེན་ཕ་རོལ་པོ་ཉིད་ཡིན་པའི་དཔེ་དོན་ནམ། བདག་ཏུ་བྱེད་པའི་སེམས་འཇིག་རྟེན་ཕ་རོལ་པོའི་ཡུལ་བསྟན་པ་ཡིན་ནོ། །གང་གི་ཚེ་རི་མོ་དང་གླུར་བླང་བར་བྱ་བ་ལ་སོགས་པ་བཞིན་དུ་དབང་པོའི་ཤེས་
པ་ཡང་གོམས་པའི་བསྐྱེད་བྱ་ནི་དེའི་བསྐྱེད་བྱའི་ཁྱད་པར་ཡིན་པའི་ཕྱིར། འཇིག་རྟེན་ཕ་རོལ་པོར་བརྗོད་པ་དེའི་ཚེ་ཡང་། གོམས་པ་ལས་བྱུང་བའི་རྗེས་སུ་འཇུག་པ་ཅན་གྱི་དབང་པོ་ཡིན་གྱི། དེ་མེད་ན་དེ་བཞིན་དུ་འབྱུང་བ་ཡང་རི་མོ་ལ་སོགས་པའི་ཤེས་པར་འགྱུར་བ་མ་ཡིན་ནོ། །ཇི་ལྟར་