པོའི་ངོ་བོའི་ལུས་ལས་ཁྱད་པར་ཏེ་རྣམ་ཤེས་ནི་གཟུགས་ལ་སོགས་པ་འཛིན་པ་ལ་ངེས་པའི་ངོ་བོ་ནི་རྗེས་སུ་བྱེད་པའི་སེམས་ལ་འགྱུར་བ་མིན་པ་ཁོ་ན་སྟེ། སེམས་དང་དབང་པོ་ལ་སོགས་པ་ལས་རྣམ་པར་ཤེས་པའི་ཁྱད་པར་དུ་འགྱུར་བ་ཡིན་གྱི་གཅིག་ལས་མ་ཡིན་ཏེ། ཆོས་ཅན་མེད་
པའི་ཕྱིར་རོ་ཞེས་བྱ་བའི་དོན་ཏོ། །བློ་དང་དབང་པོ་ལ་སོགས་པའི་བསྐྱེད་བྱར་མངོན་པར་འདོད་པའི་ཁྱད་པར་ཡིན་ལ་དེ་ཡང་དེ་ལ་གོམས་པའི་ཁྱད་པར་ལས་དབང་པོ་ལ་སོགས་པའི་བྱ་བ་ལ་ཡང་གཉིད་ལོག་པ་ལ་སོགས་པ་དང་སད་པ་ལ་ཡང་རི་ལ་སོགས་པ་སྣ་ཚོགས་པར་
འགྱུར་ལ་སེམས་ལ་ནི་ཕན་འདོགས་པ་མ་ཡིན་པས་གོམས་པའི་སྒོ་ནས་དབང་པོ་ལས་ཀྱང་མི་འབྱུང་བ་ཕན་པ་བྱེད་པ་ཡིན་ན་དེ་ལ་དབང་པོ་ཡང་ཕུལ་དུ་བྱུང་བར་འགྱུར་ཏེ་དེ་ཁོ་ན་ལས་བྱུང་བའི་ཕྱིར་རོ། །ཉེ་བར་མཁོ་བའི་བཅུད་ཀྱིས་ལེན་པ་ལས་སམ་ཏིང་ངེ་འཛིན་གྱི་ཁྱད་པར་ལས་ནང་གི་
ལུས་ཁྱད་པར་ཅན་དུ་འབྱུང་བ་མ་ཡིན་དུ་ཟིན་ཀྱང་རྒྱས་པ་ལ་སོགས་པས་ཆགས་པ་ལ་སོགས་པ་དང་། ཤེས་རབ་ལ་སོགས་པ་ཡང་རུང་བ་སྔ་ན་མེད་པ་དེ་ཡོད་ན་འབྱུང་བའི་ཕྱིར་དེའི་བསྐྱེད་བྱ་ཉིད་དུ་ཤེས་པ་མ་ཡིན་ནམ། དེའི་ཚེ་བདེ་བ་ལ་སོགས་པའི་བསྐྱེད་བྱ་ཉིད་ཀྱིས་སེམས་ཀྱི་
བསྐྱེད་བྱ་ཉིད་ཁོ་ན་ཡིན་ནོ་ཞེས་ཟེར་ན་ཡང་ལན་མ་ཡིན་ཏེ། རང་གི་རིགས་གོམས་པ་ལས་བྱུང་བ་ཉིད་ཀྱིས་སེམས་ཀྱི་བསྐྱེད་བྱ་ཉིད་དུ་ཁས་ལེན་པ་ཡིན་ན་དེ་ཡང་ཡོད་པ་མ་ཡིན་ནོ། །འདི་ལ་བརྗོད་པ་ནི་ཆགས་སོགས་འཕེལ་བ་ཞེས་བྱ་བ་སྟེ། བཅུད་ཀྱིས་ལེན་ལ་སོགས་པས་
རྒྱས་པ་ཡིན་ན། རྒྱས་པའམ་གཞན་གྱིས་ཀྱང་ཆགས་པ་དང་། ཤེས་རབ་སོགས་པ་འཕེལ་བ་ནི་རེས་འགའ་ཡིན་གྱི་ཐམས་ཅད་དུ་མ་ཡིན་ཏེ། རྒྱས་པ་ཡོད་ཀྱང་རེས་འགའ་འབྲས་བུ་མཐོང་བ་ལས་དེའི་སྐྱེད་པར་བྱེད་པའི་རྒྱུ་རྟོགས་པ་མཐོང་བའི་ཕྱིར་དེ་
རང་གི་རིགས་གོམས་པ་ཁོ་ན་ཆགས་པ་དང་ཤེས་རབ་ལ་སོགས་པ་རྟོགས་པ་ཡིན་ལ། རང་གི་རིགས་གོམས་པ་ཡང་བཅུད་ཀྱིས་ལེན་ལ་སོགས་པས་བསྐྱེད་པའི་འབྱུང་བའི་ཁྱད་པར་འཛིན་པར་བྱེད་པའི་བདེ་བ་ལ་སོགས་པའི་དབང་གིས་ཤེས་རབ་ལ་སོགས་པའི་ངོ་བོས་བག་