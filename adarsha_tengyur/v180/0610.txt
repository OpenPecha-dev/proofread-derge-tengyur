ཀྱིས་སོ་ཞེས་བསྟན་པ་ནི།་གཞན་ཡང་དེའི་ཚེ་ནི་བྱེད་པ་པོ་ཡང་ཞེས་བྱ་བ་སྟེ། ཡང་གི་སྒྲས་ནི་གཞལ་བྱ་ཡང་ཞེས་བྱ་བ་སྡུད་པར་བྱེད་པ་ཡིན་ནོ། །དེའི་དུས་ཉིད་དུ་ནི་རྟོགས་པའི་དུས་ཉིད་དུའོ། །ད་ལྟར་བའི་དུས་ཉིད་ཡིན་ནོ། །ཕྱིས་ནི་ལྡང་བའི་དུས་སུའོ། །དུས་གཞན་ཉིད་དུ་ནི་མཐོང་བ་པོའི་ད་ལྟར་
བ་ཉིད་དང་འདས་པ་ཉིད་དང་སྣང་བ་ཡིན་ནོ། །གཞན་ཉིད་དུ་ཞེས་བྱ་བ་ནི་ཕྱོགས་པར་མ་རྒྱས་པར་བྱ་བའི་ཕྱིར་དྲན་པར་བྱེད་པ་ཡིན་ལ། དེ་ཉིད་རྒྱས་པར་བསྟན་པ་ནི། དེའི་ཕྱིར་ཞེས་བྱ་བ་སྟེ། དེའི་དུས་ཉིད་དུ་ནི་འདས་པའི་དུས་ཉིད་དོ། །དེ་ལ་ཞེས་བྱ་བ་ནི་ད་ལྟར་བའི་དུས་ཀྱིས་གཞལ་བྱ་ཉིད་ལ་སྟེ།
ལྐོག་ཏུ་མ་གྱུར་པ་ཉིད་ཙམ་གྱི་ཡུལ་ཉིད་ཀྱིས་མངོན་སུམ་འཇུག་པ་མ་ཡིན་ནོ། །བུ་དང་ལྡན་པ་ནི་མ་འོངས་པའི་བུ་དང་འབྲེལ་པ་ཅན་ཉིད་ནི་རྣལ་འབྱོར་པའི་མངོན་སུམ་དུ་བྱེད་པ་བཞིན་པ་དེའི་མངོན་སུམ་དུ་ཡང་ཅིས་མི་འགྱུར། རུང་བ་མ་དམིགས་བཞིན་པ་ནི་ཡོད་པ་མ་ཡིན་ནོ་སྙམ་དུ་སེམས་པ་ནི། འོན་ཏེ་ཡང་
ཞེས་བྱ་བའོ། །དེ་དང་ལྷན་ཅིག་པའི་མཚན་ཉིད་ནི་འབྱུང་བར་འགྱུར་བ་ཁོ་ན་ཡིན་ནོ། །དེའི་ཕྱིར་བུ་དང་ལྡན་པའི་མི་རུང་བ་མ་དམིགས་པ་མེད་པ་སྒྲུབ་པར་བྱེད་པ་མ་ཡིན་ལ། རྣལ་འབྱོར་པས་ནི་རྟགས་ཀྱི་ཁྱད་པར་མ་ལུས་པ་ལ་ངེས་པ་ཅན་ནི་མངོན་སུམ་དང་ལྡན་པ་ཡིན་ལ། ཇི་ལྟར་སྟོན་སོགས་ཞེས་
བྱ་བ་སྟེ། དུས་དེར་ལྡན་ནི་ད་ལྟར་གྱི་དུས་སུ་ལྡན་པའོ། །དེ་ཡིས་མཐོང་མེད་ནི་རྣལ་འབྱོར་པས་སོ། །དེ་ལྟར་མ་རྟོགས་ན་ཡང་ཞེས་བྱ་བས་ནི་རྣལ་འབྱོར་པས་མ་འོངས་པའི་དུས་ཉིད་ཡིན་པས་ན། མ་དམིགས་པ་ཡང་སྐྱོན་ཡོད་མིན། །ཞེས་བྱ་བ་ནི་རུང་བ་མ་ཡིན་པ་མ་དམིགས་པའི་ཕྱིར་ཏེ། གནོད་
པ་ཉིད་མེད་པའི་མཚན་ཉིད་མེད་པར་ངེས་པ་བསྐལ་པ་རྣམས་ཀྱི་ནི་མ་ཡིན་ནོ་ཞེས་བསྟན་པའི་ཕྱིར་རོ། །གལ་ཏེ་དེའི་ཚེ་ཡང་ཞེས་བྱ་བ་ནི་སྟོན་ལ་སོགས་པའི་དུས་སུ་ཡང་ངོ་། །རྣལ་འབྱོར་པ་མ་ཡིན་པས་མ་དམིགས་པ་དང་། རྣལ་འབྱོར་པས་དམིགས་པ་ཁོ་ན་ལ་དངོས་པོ་འདི་ཡོད་པ་ཡིན་ཞེས་
བྱ་བའི་ཕྱོགས་འདི་ལ་གནོད་པ་ཅན་ཅིས་མེད་པ་ཡིན། ཡུལ་མཚུངས་པའི་ཕྱིར་རོ་སྙམ་དུ་སེམས་པ་ནི། འོན་ཏེ་ཇི་ལྟར་དེས་ཞེས་བྱ་བའོ། །གལ་ཏེ་ཡང་རིང་པོ་མ་ཡིན་པ་ན་གནས་པས་ཆེས་ཤིན་ཏུ་ཆུང་བ་ལ་སོགས་པའི་ཁྱད་པར་ལ་ཡོད་པའི་དངོས་པོ་རྟོགས་པ་ཡིན་ནོ། །ཐག་རིང་པོ་ན་གནས་པས་