པ་ཡིན་གྱི་གཞན་ལ་ནི་མ་ཡིན་ནོ་ཞེས་བལྟ་བར་བྱའོ། །དེ་ཉིད་ཀྱིས་ན་མངོན་སུམ་གནོད་པ་ཅན་ཡིན་པར་བསྟན་པས་རྗེས་སུ་འགྲོ་བ་ལ་སོགས་པ་མ་གྲུབ་པ་མ་ཡིན་ནོ། །རྩ་བ་དང་ཆུ་ལ་སོགས་པ་བཞིན་དུ་སྐད་ཅིག་མ་ཡིན་པའི་སྒྲ་ཡང་རང་གི་ཉེ་བར་ལེན་པ་
ལས་སྐྱེ་བ་མ་ཡིན་ནམ། དེའི་བྱ་བ་ལས་སྐྱེས་པ་ནི་མ་ཡིན་ནོ། །ཉེ་བར་དམིགས་པའི་རྒྱུ་ཡང་རྣམ་པ་གཉིས་ཏེ། དབང་པོ་ལ་སོགས་པ་རྣམས་ཀྱང་སྒྲ་རྣམས་ཀྱང་རྩ་བ་དང་ཆུ་ལ་སོགས་པ་ལ། དབང་པོ་དང་ས་ལ་སོགས་པའི་སྒྲིབ་གཡོགས་མེད་པ་ཇི་ལྟ་བ་བཞིན་དུ། དེ་དག་ཙམ་ཡིན་
གྱི་དེའི་བྱ་བའི་བསྐྱེད་བྱ་ནི་མ་ཡིན་ཏེ། རང་གི་ཉེ་བར་ལེན་པ་ལས་བྱུང་བའི་སྐྱེས་བུའི་བྱ་བ་འབའ་ཞིག་རྒྱུ་མཚན་ཙམ་ཡིན་ནོ། །དེའི་བྱ་བས་གསལ་བྱར་ནི། །བྱས་པའམ་རྩ་བ་ཆུ་སོགས་ཀྱི། །གསལ་བྱས་བྱས་པ་ཉིད་ཀྱང་རུང་། །དེ་རྣམས་བརྐོས་སོགས་ཀྱིས་བསྐྱེད་མིན། །བུད་
ཤིང་སྤུན་སྤུན་ལ་སོགས་པའི་རྩེ་མཐོང་བས་རྩ་བ་ལ་སོགས་པ་ཡོད་པ་ཉིད་དུ་རྗེས་སུ་དཔག་པ། སྐྱེས་བུའི་བྱ་བས་གསལ་བར་བྱེད་པ་ཡིན་པར་བརྗོད་པ་ཡིན་ལ། སྒྲ་ནི་སྔ་ན་ཡོད་པ་ཉིད་དུ་དཔག་པར་བྱ་བ་མ་ཡིན་ཏེ། སྔར་མཐོང་བ་ངོ་ཤེས་པ་ནི་མཐོང་བ་དང་སྣང་བཞིན་པ་
དག་ཁོ་ནའི་གཅིག་པ་ཉིད་དུ་ཡིན་གྱི། དེའི་ཚེ་ཡོད་པ་ནི་མ་ཡིན་ནོ། །དེའི་ཚེ་ཡོད་པ་མ་ཡིན་ན་གཅིག་པ་ཉིད་དུ་ཡང་མི་འགྱུར་རོ། །ཞེ་ན། གཅིག་པ་ཉིད་ནི་འདྲ་བ་ཉིད་ཀྱིས་ཀྱང་ཡིན་པའི་ཕྱིར་དོན་གྱིས་གོ་བ་ནི་མ་ཡིན་ནོ་ཞེས་བྱ་བར་འདོད་པའོ། །སྔ་ན་ཡོད་ན་བརྩམས་མ་ཐག །བྱུང་
བའི་ཤེས་པ་ངེས་མི་འབྱུང་། །ཞེས་བྱ་བ་ཡང་ངོ་། །དེ་ཉིད་ནི་རྟག་པར་རུང་བ་མེད་ན་རྒྱུ་མི་དམིགས་པ་ཡིན་ཏེ། ཐོག་མེད་བག་ཆགས་ལས་བྱུང་བའི། རྣམ་པར་རྟོག་པས་ཡོངས་བསྒྲུབས་པ་ནི་ཆོས་དང་ཆོས་ཅན་ཏེ་ཕྱིན་ཅི་ལོག་ཏུ་རྟོགས་པ་དེ་དགག་པར་རྟོགས་པ་ནི་འབྲས་བུ་ཡིན་པའི་ཕྱིར། མ་
གྲུབ་པ་ཉིད་ལ་སོགས་པར་སྨྲ་བ་ནི་འབྲེལ་པ་ཅན་མ་ཡིན་ནོ། །འབའ་ཞིག་པོ་ཡོད་ཀྱང་མ་མཐོང་བ་ནི་ཡུལ་མ་འོངས་པ་ཡིན་པའི་ཕྱིར་རོ། །དེའི་ཕྱིར་རང་ཉིད་ལས་ཕྱིས་གནས་པ་མ་ཡིན་ཞེས་བྱ་བ་མ་གྲུབ་པ་ཡིན་ནོ། །ཡང་ན་རྟག་པ་ནི་དབང་པོ་བཞིན་དུ་རུང་བ་ཉིད་མ་ཡིན་ཏེ། དབང་པོ་