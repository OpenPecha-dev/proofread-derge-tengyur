སུ་འདུས་པ་མེད་དོ་ཞེས་བྱ་བའི་ཐ་སྙད་དུ་བྱེད་པ་ཡིན་ནོ་སྙམ་དུ་སེམས་པ་ལ། གཞན་མེད་ན་ཞེས་བྱ་བ་སྨོས་ཏེ། རེ་ཞིག་མཐོང་བ་ནི་སྣང་བའི་ཁྱབ་བྱེད་མ་ཡིན་ཏེ། ཐ་དད་པའི་ཕྱིར་རོ། །རྒྱུ་ཡང་མ་ཡིན་ཏེ། འབྲས་བུ་ཡིན་པའི་ཕྱིར་རོ། །འབྲས་བུ་ཡིན་པ་གོས་པ་མེད་པ་
ཡིན་ན་འབྲེལ་པ་ཅུང་ཟད་ཀྱང་མེད་པ་ཡིན་ཏེ། དེ་ཉིད་འཇུག་པ་དང་ལྡོག་པ་ཡང་ཡིན་གྱི་དངོས་པོ་ནི་མ་ཡིན་པས། དངོས་པོ་མི་རྟག་པ་ཉིད་མ་ཡིན་ཏེ། འབྲེལ་པ་མེད་པའི་ཕྱིར་རོ་ཞེས་བྱ་བའི་དོན་ཏོ། །དངོས་པོའི་འབྲས་བུ་ཇི་ལྟ་བ་མཐོང་བ་མེད་ན་མི་འབྱུང་བའི་ཕྱིར་ལ། དེ་བཞིན་དུ་
དངོས་པོའི་རྒྱུ་ཡང་ཡིན་ཏེ། དེ་མེད་པ་ཡང་དེའི་སྣང་བའི་དངོས་པོ་མེད་པའི་ཕྱིར་རོ་སྙམ་དུ་སེམས་པ་ལ། དེ་ཡང་ཐམས་ཅད་ཀྱི་ཚེ་ཞེས་བྱ་བ་སྨོས་ཏེ། དེ་དང་འདྲ་བ་མ་ཡིན་པ་ནི་རིག་པར་བྱ་བ་མ་ཡིན་པའི་ཕྱིར། དངོས་པོའི་དེ་བཞིན་པ་ཉིད་ཁོ་ན་རིག་པ་མ་ཡིན་ཞེས་བྱ་བའི་དོན་ཏོ། །འཆི་བའི་
སྒྲ་འཇུག་པ་ཙམ་ཉིད་ཅེས་བྱ་བ་ནི་སངས་རྒྱས་པ་ལ་ལྟོས་ནས་ཡིན་ནོ། །ཅི་ལས་ཤེས་ཤེ་ན། རྣམ་ཤེས་ལ་སོགས་འགགས་པ་ནི། །ཞེས་བྱ་བ་སྨོས་སོ། །ཤིང་རྣམས་ལ་ནི་ཡོད་པ་མ་ཡིན་ནམ། དེའི་ཕྱིར་དེ་མེད་ན་ཅི་ལས་མི་འགྱུར་སྙམ་དུ་སེམས་པ་ལ་རྣམ་པར་ཤེས་པ་འགགས་
པ་ནི་ཞེས་བྱ་བ་སྟེ། རྣམ་པར་ཤེས་པ་མེད་པ་ཙམ་ནི་འཆི་བ་མ་ཡིན་ཏེ། དེ་ལྟ་མོད་ཀྱི་ཞིག་པ་ནི་ཡིན་ཏེ། དེ་ཡང་ཡོད་པ་སྔོན་དུ་འགྲོ་བ་ཅན་གྱི་ཡིན་གྱི་ཤིང་རྣམས་ལ་ནི་ཡོད་པ་ཉིད་མེད་དོ་ཞེས་བྱ་བའི་དོན་ཏོ། །རྣམ་ཤེས་མེད་ན་དེ་ཞིག་པའི་འཆི་བ་མེད་དུ་ཆུག་ཀྱང་ཤིང་རྣམས་ལ་
ཤེས་པ་མེད་པའི་བདག་ཉིད་ཀྱི་ཚེ་ནི་ཡོད་པ་ཡིན་ལ། དེ་ཞིག་པའི་འཆི་བ་ནི་འདི་ལ་ཡང་ཡོད་དོ་སྙམ་དུ་སེམས་པ་ལ། ཚེ་ཡང་དེ་བཞིན་ཏེ་ཞེས་བྱ་བ་སྨོས་ཏེ། འགགས་པ་ཡིན་ནོ་ཞེས་བྱ་བར་སྦྱར་རོ། །རྣམ་པར་ཤེས་པ་དང་ཚེ་འདི་གཉིས་ནི་མི་འབྲལ་བ་ཡིན་ཏེ། བདག་གཅིག་
མེད་ན་ཅིག་ཤོས་ཀྱང་མེད་པ་ཡིན་ནོ་ཞེས་བྱ་བའི་དོན་ཏོ། །མི་འབྲལ་བ་ཉིད་བསྟན་པ་ནི། ཚེ་ནི་སྲོག་ཡིན་དྲོད་དང་ནི། །ཞེས་བྱ་བའོ། །མཚན་ཉིད་ཀྱི་རྣམ་གྲངས་སྲོག་ཉིད་ཀྱང་འབྲེལ་པ་ནི། དྲོད་ནི་རྣམ་ཤེས་རྟེན་ཞེས་བྱ་བའོ། །འདིའི་ཕྱིར་ཕྱོགས་གཅིག་ཉིད་ཀྱིས་འཆི་བ་ཡང་