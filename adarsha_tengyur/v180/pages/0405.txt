ཅན་གྱི་རྗེས་སུ་འགྲོ་བ་ལ་སོགས་པ་ཅན་ཁོ་ན་འབྲས་བུ་ཉིད་ལ་སོགས་པ་ཡིན་ཞེས་བྱ་བའི་དོན་ཏོ། །ལན་དུ་ཟེར་བ་ནི། གལ་ཏེ་ཁྱབ་པར་མ་མཐོང་བའི་ཕྱིར་ཞེས་བྱ་བའོ། །འདི་ཐ་སྙད་དུ་ཡིན་ཞེས་བྱ་བ་ནི་རྣམ་པར་རྟོག་པས་བརྫུན་པ་འཛིན་པའི་ནུས་པ་ལས། དེ་འདྲ་བའི་བག་
ཆགས་ལས་བྱུང་བ་ཅི་ལས་ཉམས་སུ་མྱོང་བ་དང་འབྲེལ་པ་འགའ་ཞིག་གི་འབྲས་བུ་དང་འབྲེལ་པ་དང་། དེ་མེད་པ་ཡང་གཞན་དུ་འཇོག་པར་བྱེད་པའི་ཐ་སྙད་དང་ལྡན་པ་རྣམས་ཡིན་ནོ། །གཉིས་སུ་མེད་པར་ལྟ་བ་ཉིད་ནི་འཇིག་རྟེན་ཕ་རོལ་ལ་སྐུར་པ་འདེབས་པའི་ཕྱིར་རོ། །མེད་པར་སྨྲ་བ་རྣམས་
ནི་ལྟ་བ་མ་ཡིན་ནམ། དེ་ལྟ་མ་ཡིན་ཏེ། འཇིག་རྟེན་ཕ་རོལ་སྒྲུབ་པ་ལ་འབད་པས་བསྒྲུབ་པར་བྱ་བ་མྱ་ངན་ལས་འདས་པ་གང་ཡིན་པ་དེ་གཉིས་སུ་མེད་པ་ཡོད་ན། འབད་པ་མེད་པས་འགྲུབ་པའི་ཕྱིར་འདི་ནི་ཡོད་པར་སྨྲ་བའི་ལྟ་བ་དམ་པ་ཡིན་ལ། སྐྱེས་བུའི་དོན་མཐོ་རིས་དང་བྱང་གྲོལ་ལ་སྐུར་
པ་འདེབས་པའི་ལྟ་བ་ནི་མེད་པར་སྨྲ་བའི་ལྟ་བ་ཡིན་པར་བསྟན་པ་ནི། གལ་ཏེ་གཉིས་མེད་ཀྱིས་ཚིམ་ན། །ཞེས་བྱ་བ་སྟེ། གང་གི་ཕྱིར་གཉིས་སུ་མེད་པའི་ལྟ་བ་ནི་ཕྱིན་ཅི་ལོག་པ་དང་འགལ་བའི་ཕྱིར། དེའི་བསྐྱེད་བྱ་སྐྱེ་བ་ལ་སོགས་པ་ལྡོག་པར་བྱེད་པ་དང་། གནས་པའི་རྒྱུ་ཞིག་ན་ཟིན་པ་
ལྡོག་པ་ཡིན་ནོ། །ཡང་ན་འདས་པའི་བདེ་བའི་སྒྲུབ་བྱེད་དང་མ་འོངས་པའི་ཡང་དྲན་པའི་ཀུན་ཏུ་རྟོག་པ་དག་གིས་རྟོག་བཞིན་པ་ནི་བག་ཆགས་སད་པས་སྡུག་བསྔལ་གྱི་རྒྱུ་ཡིན་ལ། དེ་བཞིན་དུ་ད་ལྟར་བ་ཡང་ཡིན་ཏེ། མི་ཤེས་པ་ནི་དོན་གྱི་སྒོ་ནས་བྱེད་པ་མ་ཡིན་ཞེས་བརྗོད་པས་སོ། །གཉིས་
སུ་མེད་པ་ལ་གང་ལ་ལ་གང་གིས་འཛིན་པ་ལས་བག་ཆག་སད་པའམ་སྡུག་བསྔལ་བ་ཡང་མ་ཡིན་ཏེ། བདེ་བ་མང་དུ་བསྒོམས་པས་དེའི་བག་ཆགས་སད་པ་ལ་གེགས་བྱས་པའི་ཕྱིར་རོ། །དབང་པོ་ལས་བྱུང་བའི་སྡུག་བསྔལ་ཉིད་ཀྱང་མ་ཡིན་ཏེ། བསྒོམ་པས་ཁྱད་པར་ཅན་དུ་འགྱུར་བའི་
ཕྱིར་རོ། །གཟུགས་ལ་སོགས་པ་ནི་དེའི་ཁྱད་པར་ལས་ཁྱད་པར་ཅན་དུ་འགྱུར་བ་མ་ཡིན་ནོ། །འོ་ན་ནི་ཕྱི་རོལ་དང་ནང་ཞེས་བྱ་བ་ལ་སོགས་པའི་རྣམ་པར་རྟོག་པ་ལ་བརྟེན་ནས། དེ་ལས་བཟློག་པའི་གཉིས་སུ་མེད་པ་ལ་སྐུར་པ་འདེབས་པར་བྱེད་པ་ཡིན་ནོ། །དེ་ལྟ་ཡིན་ན་འཇིག་རྟེན་སྒྲུབ་པར་