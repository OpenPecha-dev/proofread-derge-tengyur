ཉིད་ཀྱང་ཡིན་ཏེ། དེ་ལྟར་མཐོང་བའི་ཕྱིར་དང་། གཞན་དུ་མ་མཐོང་བའི་ཕྱིར་རོ། །གང་གི་ཚེ་དེ་དང་དེ་ལས་འབྱུང་བ་ནི་དེ་ལས་གཞན་པ་ལས་ཡིན་པར་མ་དམིགས་པའི་ཕྱིར་དེའི་བསྐྱེད་བྱ་ཉིད་ཡིན་ནོ། །འཇིག་རྟེན་གསུམ་པོ་ཡང་རྒྱུ་དུས་མཚུངས་པ་ཡིན་ན། རྒྱུ་ལས་
ཇི་ལྟར་མ་བྱུང་། དེ་ཉིད་དུ་མ་རྟོགས་པའི་ཕྱིར་ལ་འདི་ལ་ནི་དེ་ཉིད་དུ་ངེས་པས་དབྱེ་བ་ཡིན་ན། དེའི་འབྲས་བུ་ཉིད་ཡུལ་དུ་བྱེད་པ་ཡིན་པའི་ཕྱིར་རྒྱུ་ཉིད་དུ་ཡོད་པར་རྟོགས་པ་ཡིན་ནོ། །དེ་ཉིད་ཀྱི་ཕྱིར་དེ་ཁོ་ན་རིམ་གྱིས་བྱེད་པ་ཡིན་པར་ཡང་གྲུབ་པར་བསྟན་པ་ནི། སྔོན་མེད་སྐད་ཅིག་རེ་རེ་ཡི་སྟེ། དེ་དང་
དེའི། སྔ་མ་སྔ་མའི་སྐད་ཅིག་ནི་རྒྱུ་ཡིན་ནོ། །འབྲས་བུ་འདས་པ་རྒྱུ་འདའ་བར་རྟོགས་པའི་ཕྱིར་འབྲས་བུ་ཡང་སྔ་མའམ་ཕྱི་མ་ཡང་ང་རྒྱལ་དང་བཅས་པའི་བློ་དང་ལྷན་ཅིག་པ་མ་ཡིན་པས་དེ་དང་ལྷན་ཅིག་པའི་རྣམ་པར་འགྱུར་བ་ཡིན་ལ། དེ་ཁོ་ན་བཞིན་དུ་རྒྱུ་ཡང་ཡིན་ཏེ། དེ་ལ་ཡང་དེ་ཁོ་ན་
བཞིན་དུ་མཐོང་བའི་ཕྱིར་རོ། །མེ་དང་དུ་བ་དག་གི་ཕན་ཚུན་ཕན་འདོགས་བྱེད་དང་ཕན་གདགས་བྱ་ཡིན་པ་བཞིན་དུ་ལྷན་ཅིག་པ་མ་ཡིན་ནོ། །དེའི་ཕྱིར་ཚོགས་པ་ལས་ཚོགས་པ་སྐྱེ་བ་མ་ཡིན་ལ་འདི་ལ་བཟློག་པ་ཡིན་པའི་ཕྱིར། ཅིའི་ཕྱིར་དེ་བཞིན་དུ་སྐྱེ་བ་མ་ཡིན་ཞེས་བྱ་བའི་དོན་ཏོ། །སྐྱེ་བ་འདི་ལ་ནི་དེ་བཞིན་དུ་
འགྱུར་ན་སྐྱེ་བ་ཕྱི་མ་ལ་ཇི་ལྟར་ཡིན་སྙམ་དུ་སེམས་པ་ལ། དེ་ལ་ཡང་སྐྱེ་བ་དང་པོ་ལ་བློ་དང་ལྷན་ཅིག་པའི་ལུས་སུ་དམིགས་པའི་ཕྱིར། །དེ་ལྟ་བུའི་རྣམ་པ་ཅན་ཁོ་ནའི་ལུས་ནི་དུ་བ་ལས་མེ་བཞིན་ནམ། ཡན་ལག་གི་རྣམ་པར་འགྱུར་བ་ལ་སོགས་པའི་མངོན་པར་འབྱུང་བ་ལས་བཞིན་དུ་དེའི་རྒྱུ་ཡིན་པར་རྗེས་སུ་
དཔོག་མ་ཡིན་པར་བསྟན་པ་ནི། དེས་ན་བློ་དང་ལྷན་ཅིག་པའི་ལུས་ཞེས་བྱ་བ་སྟེ། དེའི་དེ་མ་ཐག་པའི་རྒྱུ་ཉིད་དུ་མཐོང་བའི་ཕྱིར་སྔོན་དང་ཕྱི་མའི་དེ་ཁོ་ན་འདྲ་བའི་ལུས་ནི་རྒྱུ་ཡིན་པར་རྗེས་སུ་དཔོག་པ་ཡིན་པའི་ཕྱིར་འཇིག་རྟེན་གྲུབ་པ་ཡིན་ནོ། །ལུས་ཀྱི་བསྐྱེད་བྱའི་ལུས་ནི་བློའི་རྒྱུར་སྐད་ཅིག་རེ་རེ་ལ་དམིགས་
པ་ནི་སྲེད་པའི་ཐོག་མ་དང་ཐ་མ་ལ་ཡང་ཡོད་པ་རང་གི་རྒྱུ་མཚན་ལུས་གཞན་གྱིས་འཕགས་པ་ཡིན་ལ་དེས་ན་སྲིད་པ་གཞན་འགྲུབ་པ་ཡིན་ནོ་ཞེས་བྱ་བའི་དོན་ཏོ། །སྐད་ཅིག་མའི་དངོས་པོ་རྣམས་ལ་དུས་གཞན་གྱི་རྗེས་སུ་འབྲང་བ་མེད་པའི་ཕྱིར་ཅི་འདྲ་བའི་རིམ་པ་ཡིན། གང་གི་ཕྱིར་དུས་ཀྱི་དབྱེ་བས་བྱ་