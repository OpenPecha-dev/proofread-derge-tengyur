ལམ་ལས་བྱུང་བ་ནི་སྤྱོད་ལམ་པའོ། །དེ་བཞིན་དུ་བཟོའི་གནས་པ་དང་། སྤྲུལ་པ་ལས་བྱུང་བ་ནི་བཟོའི་གནས་པ་དང་སྤྲུལ་པ་པ་སྟེ་རྒྱུ་མཚན་གྱིས་བདུན་པར་བཤད་པའི་ཕྱིར་རོ། །ཡང་ན་དེ་དག་ལ་དམིགས་ནས་སྐྱེ་བའི་ཕྱིར་དེ་དག་ལས་བྱུང་བའོ། །སྤྱོད་ལམ་
པ་དང་། བཟོའི་གནས་པ་དང་། སྤྲུལ་པ་དང་། གསུམ་ནི་ལས་ཀྱི་དབྱེ་བས་ཕྱེ་ལ། སྔ་མ་ནི་རྒྱུའི་དབྱེ་བས་ཕྱེ་བ་ཡིན་ནོ། །གཟུགས་ན་བཟོ་མ་གཏོགས་པའོ་ཞེས་བྱ་བ་ལ། གཟུགས་ཀྱི་ཁམས་ཀྱི་གཞལ་མེད་ཁང་ལ་སོགས་པ་ཐམས་ཅད་ལས་ལས་སྐྱེས་པ་དང་། སྤྲུལ་པ་པ་ཡིན་
གྱི། མཁན་བཟོས་བྱས་པ་ནི་ཅུང་ཟད་ཀྱང་མེད་དོ། །གཟུགས་ཅན་རྣམས་ལ་འགྲོ་བ་དང་འདུག་པ་ལ་སོགས་པ་ཡོད་པའི་ཕྱིར་སྤྱོད་ལམ་པ་ཡོད་དོ། །གཟུགས་མེད་པའི་ཁམས་ན་སྤྱོད་ལམ་པ་དང་། བཟོའི་གནས་པ་དང་སྤྲུལ་པ་པ་རྣམས་མེད་པས་མ་བསྒྲིབས་ལ་ལུང་དུ་མ་བསྟན་
པའི་དབྱེ་བ་མེད་དོ། །སྤྱོད་ལམ་པ་དང་། བཟོའི་གནས་པ་དང་། སྤྲུལ་པ་རྣམས་དེ་ན་མེད་པའི་ཕྱིར་བྷཱ་བཿ(དངོས་པོ་)ཨཾ་ག་(ཡན་ལག་)པ་རི་གྲི་ཧཱི་ཏཿས་མཱདྷྱ་བྷཱ་(ཡོངས་སུ་བཟུང་བ་)བ་ནཱ་(ཏིང་ངེ་འཛིན་མེད། བསྒོམ་པ་)མངོན་པར་ཤེས་པའི་འབྲས་བུ་ཞེས་གཞན་དག་གོ། །གཟུགས་མེད་པའི་ཁམས་ན་གཟུགས་མེད་པའི་ཕྱིར་སྤྱོད་ལམ་པ་ལ་སོགས་པ་ཡང་མེད་
དོ། །གཟུགས་ལ་དམིགས་པ་ནི་དེ་ན་མེད་དོ་ཞེས་བརྗོད་པར་མི་བྱ་སྟེ། ཅིའི་ཕྱིར་ཞེ་ན། དེའི་ནམ་མཁའི་ཉེར་བསྡོགས་ལ་དེ་ཡོད་པ་ཉིད་དུ་ཐལ་བར་འགྱུར་རོ་ཞེས་སློབ་དཔོན་འདུས་བཟང་ཟེར་རོ། །ཡང་ཅི་ནམ་མཁའ་མཐའ་
ཡས་སྐྱེ་མཆེད་ཀྱི་ཉེར་བསྡོགས་ལ་གཟུགས་ཡོད་པ་གང་ལས་དེར་ཐལ་བར་འགྱུར་བར་བརྗོད་ཅེ་ན། དེ་དག་ལ་མི་སྲིད་པའི་ཕྱིར་དེར་ཐལ་བ་མེད་དོ། །གང་དུ་ལུང་དུ་མ་བསྟན་པའི་སྲིད་པ་དེ་དག་གཟུགས་ལ་དམིགས་པའི་ཕྱིར་དགག་པ་བྱའོ། །དེའི་ཕྱིར་རྒྱུ་མ་ཡིན་པ་ལས་ནུས་པ་མེད་དོ། །
དེ་དག་གི་དམིགས་པ་ནི་གཟུགས་དང་དྲི་དང་རོ་དང་རེག་བྱ་རྣམས་ཡིན་ནོ། །དེ་ལ་སྤྱོད་ལམ་པ་ལ་སོགས་པ་རྣམས་ཀྱི་དམིགས་པ་ནི་གོ་རིམས་བཞིན་དུ་རང་གི་ལུས་དང་མལ་སྟན་ལ་སོགས་པའི་གཟུགས་ལ་སོགས་པ་དང་། བཟོའི་གནས་ཀྱི་གཟུགས་ལ་སོགས་པ་དང་། སྤྲུལ་པའི་གཟུགས་ལ་