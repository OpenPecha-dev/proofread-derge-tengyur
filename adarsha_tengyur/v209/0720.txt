པའི་ཕྱིར་རོ། །དེའི་ཚེ་དེར་རྣམ་པར་འཇོག་པའི་ཕྱིར་རོ་ཞེས་བྱ་བ་ལ། རྣམ་པར་ཤེས་པ་དང་མིང་དང་གཟུགས་དག་ནི་དེས་རབ་ཏུ་མ་ཕྱེ་བའི་ཕྱིར་གནས་སྐབས་གང་ཞིག་སྐྱེ་མཆེད་ཀྱི་ས་རབ་ཏུ་ཕྱེ་བ་དེ་ཁོ་ན་ཚང་ན་དེའི་མིང་གིས་བསྙད་དོ། །ཡང་ན་དེའི་ཚེ་དེར་རྣམ་པར་འཇོག་པའི་ཕྱིར་
རོ། །ཞེས་བྱ་བ་ནི་མིག་ལ་སོགས་པའི་སྐྱེ་མཆེད་ཀྱི་ཚེ་རྟེན་དང་བརྟེན་པ་ཡོངས་སུ་ཚང་བའི་སྒོ་ནས་ཡིན་ལ། ཡིད་ཀྱི་སྐྱེ་མཆེད་དང་ལུས་ཀྱི་སྐྱེ་མཆེད་ཀྱང་ཡོངས་སུ་ཚང་བ་རྣམ་པར་འཇོག་སྟེ། དེའི་ཕྱིར་སྐྱེ་མཆེད་དྲུག་ཉིད་དུ་བརྗོད་ཀྱི། སྐྱེ་མཆེད་བཞིར་ནི་མ་ཡིན་ནོ། །དེ་ནི་གསུམ་
འདུས་ཚུན་ཆད་དོ། །ཞེས་བྱ་བ་ལ། ཇི་སྲིད་དུ་དབང་པོ་ལ་སོགས་པ་གསུམ་མ་འདུས་པ་དེ་སྲིད་ཀྱི་གནས་སྐབས་ཆུང་ངུ་དང་། འབྲིང་དང་ཆེན་པོའི་ཚུལ་གྱིས་རྫོགས་པར་འགྱུར་བ་དེ་ནི་སྐྱེ་མཆེད་དྲུག་ཅེས་བརྗོད་དོ། །དེ་སྲིད་ཀྱི་གནས་སྐབས་དེ་ནི་སྐྱེ་མཆེད་དྲུག་གཙོ་བོ་ཡིན་
ནོ། །གཞན་དག་ན་རེ། དེ་ནི་དེ་ལྟར་མ་ཡིན་ཏེ་གནས་སྐབས་ཀྱི་ཐ་དད་པས་གཞན་ཉིད་ཡིན་པའི་ཕྱིར་དེའི་ཡིད་ནི་གཞན་ཉིད་དོ། །ལུས་ཀྱི་སྐྱེ་མཆེད་དེའི་གནས་སྐབས་ཅན་སྔར་མ་ཐོབ་པ་ཐོབ་པར་བྱེད་དོ། །གལ་ཏེ་དེའི་མིང་དང་གཟུགས་ཀྱི་རྐྱེན་གང་ཡིན་པ་ནི་སྐྱེ་མཆེད་བཞི་ལས་
མི་སྐྱེ་བ་མ་ཡིན་ཞེས་ཟེར་རོ། །གཞན་དག་ན་རེ་རྐང་ལག་འགྱུས་པའི་གནས་སྐབས་ཁོ་ནར་བུད་མེད་དང་སྐྱེས་པའི་དབང་པོ་དག་ཐོབ་པས་རྣམ་པར་ཤེས་པ་དང་ལུས་ཀྱི་ཀུན་ཏུ་སྤྱོད་པ་ཐམས་ཅད་སྲིད་པས་ལུས་དང་ཡིད་ཀྱི་སྐྱེ་མཆེད་དག་དེའི་ཚེ་ཉིད་མཐའ་དག་ཐོབ་པས་ཀུན་ཏུ་སྤྱོད་པ་སྲིད་
པས། སྔར་སྐྱེ་མཆེད་དྲུག་སྐྱེ་བའི་ཕྱིར་ཞེས་བྱ་བ་ཉིད་ལེགས་སོ། །དེ་ནི་གསུམ་འདུས་ཚུན་ཆད་དོ། །ཞེས་བྱ་བ་ལ། ཇི་སྲིད་དུ་དབང་པོ་ལ་སོགས་པ་གསུམ་མ་འདུས་པ་དེ་སྲིད་ཀྱི་གནས་སྐབས་སུ་ཆུང་ངུ་དང་འབྲིང་དང་ཆེན་པོའི་ཚུལ་གྱིས་རྫོགས་པར་འགྱུར་བ་དེ་ནི་སྐྱེ་མཆེད་དྲུག་ཅེས་བརྗོད་
དོ། །ཡང་འདིའི་གནས་སྐབས་སུ་རྣམ་པར་ཤེས་པ་ཉིད་མི་སྐྱེ་བ་ཅི་ཞེ་ན། གང་གི་ཕྱིར་འདིར་གསུམ་འདུས་པར་གྱུར་པ་ལས། ཡིད་ཀྱི་རྣམ་པར་ཤེས་པ་གནས་སྐབས་འགར་ཡང་མི་སྐྱེ་བ་མ་ཡིན་ཞིང་། ལུས་ཀྱི་རྣམ་པར་ཤེས་པ་ནི་མིང་དང་གཟུགས་ཀྱི་གནས་སྐབས་སུ་ཡང་