པར་བྱ་བ་ཡིན་བཞིན་དུ་ཅིའི་ཕྱིར་སའི་ཁམས་ལ་སོགས་པའི་ལས་བརྗོད་ཅེ་ན། གཟུགས་ཀྱི་ཚོགས་པ་ཐམས་ཅད་མ་དེ་དག་གི་རང་བཞིན་མ་དམིགས་ཀྱང་ལས་དེ་ཡོད་པ་ཉིད་དུ་རྗེས་སུ་དཔག་པར་བྱ་བའི་ཕྱིར་ཏེ། དེ་ལྟར་དེ་དག་ཕན་ཚུན་ཐ་དད་པ་ཉིད་བཤད་པར་
འགྱུར་རོ། །འདི་ལྟར་རྡོ་བ་ལ་སོགས་པ་རྣམས་ལ་སྡུད་པ་དང་འཕེལ་བ་དང་ལྟུང་བ་རྣམས་ལྡན་པས་སའི་ཁམས་ཆུ་དང་རླུང་དང་ལྷན་ཅིག་སྤྱོད་པར་ཤེས་པར་བྱའོ། །ཆུ་ལ་ཡང་གྲུ་འདེགས་པ་དང་འོ་མ་དང་འབྲས་བུ་སྨིན་པ་དང་དྲོ་བ་དང་གཡོ་བ་རྣམས་མཐོང་བས་ས་དང་རླུང་དང་མེ་རྣམས་
ཆུའི་ཁམས་དང་ལྷན་ཅིག་དང་མེ་ལ་ཡང་བརྟན་པ་དང་གང་བུར་འདུག་པ་དང་གཡོ་བ་མཐོང་བའི་ཕྱིར་ས་དང་ཆུ་དང་རླུང་རྣམས་མེ་དང་ལྷན་ཅིག་དང་། རླུང་ལ་ཡང་འཛིན་པ་དང་གོས་ལ་སོགས་པ་སྐེམས་པ་དང་འཇུག་པ་རྣམ་པར་རྒྱུ་བ་མཐོང་བས་ས་དང་མེ་དང་ཆུ་རྣམས་རླུང་དང་ལྷན་ཅིག་སྤྱོད་པར་
ཤེས་པར་བྱའོ། །ལས་དང་རང་བཞིན་ཁྱད་པར་ཅི་ཡོད་ཅེ་ན་བྱེད་པ་ལ་བལྟོས་པ་དང་དེ་བཞིན་དུ་ལས་ཀྱི་ཀུན་སྤྱོད་རྫས་འཛིན་པ་ལ་བལྟོས་པ་ན། དེ་ལྟར་ལས་ཀྱི་ཀུན་སྤྱོད་རྫས་འཛིན་པ་ལ་བལྟོས་པས་སའི་ཁམས་ལ་འཛིན་པའི་ལས་སུ་བརྗོད་པར་བྱའོ། །ཀུན་སྡུད་པ་ལ་བལྟོས་ཏེ་གཞན་
ཀུན་སྡུད་པའི་ལས་བརྗོད་པ་ལ་བལྟོས་ནས་མ་དང་ལྡན་པའི་ལས་བརྗོད་པ་བྱའོ། །མེར་མེར་པོ་ནི་མྱུ་གུ་ལ་སོགས་པ་ལ་བལྟོས་ཏེ་གཡོ་བ་ནི་འཕེལ་བའི་ལས་སུ་བརྗོད་པར་བྱའོ། །གཞན་དག་ན་རེ་འབྱུང་བའི་མཚན་ཉིད་ལས་རྣམས་ནི་གསུམ་པ་དང་དུ་གཅིག་པ་ཉིད་ཡིན་ནོ་ཞེས་ཟེར་རོ། །རང་
བཞིན་ནི་རང་གི་ངོ་བོ་ཉིད་དེ་དེ་ཡང་ཐམས་ཅད་དུ་དངོས་པོ་གཞན་ལ་བལྟོས་པའོ་ཞེས་པ་ནི་ཁྱད་པར་རོ། །རྒྱས་པར་བྱེད་པ་ནི་འཕེལ་བར་བྱེད་པ་དང་རྒྱས་པར་བྱེད་པ་ཡིན་ནོ། །འཕེལ་བ་ནི་མྱུ་གུ་ལ་སོགས་པ་རྣམས་སྟེང་དང་འོག་དང་ངོས་སུ་བ་ནི་ལ་སོགས་པ་དག་ལས་ཆེས་ལྷག་པར་སྐྱེ་བ་
ཡིན་ལ། རྒྱས་པར་བྱེད་པ་ནི་ཤིང་ལྗོན་པ་ལ་སོགས་པ་རྣམས་བར་ཆད་མེད་པར་ཡུལ་གཞན་དག་ཏུ་སྐྱེ་བའོ། །སྲ་གཤེར་དེ་ཉིད་གཡོ་བ་རྣམས། །ཞེས་བྱ་བ་ལ། དངོས་པོའི་རྐྱེན་བཤད་པ་ནི་རྫས་ལས་དངོས་པོ་དོན་གཞན་མ་ཡིན་པ་ཉིད་དུ་ཤེས་པར་བྱ་བའི་ཕྱིར་ཏེ། དེ་ཉིད་ཀྱི་ཕྱིར་དྲོ་བ་