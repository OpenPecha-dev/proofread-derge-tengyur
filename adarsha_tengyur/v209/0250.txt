དང་སེམས་ལས་བྱུང་བ་བཞིན་ནོ། །སྒྲ་ནི་མར་མེ་དང་མཚུངས་པ་མ་ཡིན་ཏེ། དེ་ལ་མར་མེ་དང་གསལ་བ་དག་མཚུངས་པའི་རྒྱུ་གྲུབ་པའི་ཕྱིར་རོ། །དེའི་ཀཱ་ར་ཎཱ་པཱ་ཡ་(ངན་སོང་གི་རྒྱུ།) ལན་ཅིག་ཞིག་པ་འགལ་བ་མེད་དེ་སེམས་དང་སེམས་ལས་བྱུང་བ་བཞིན་ནོ། །རྒྱུད་ཐ་མི་དད་པ་ནི་སྒྲ་སྟེ། དེར་
རྒྱུ་མ་ཡིན་པ་འཇིག་པའི་ཕྱིར་འབྲས་བུ་འཇིག་པ་དང་། ས་བོན་འཇིག་པ་དང་མྱུ་གུ་འཇིག་པ་བཞིན་ནོ། །དེས་ན་རྒྱུ་ཐ་དད་པའི་ཕྱིར་སྒྲ་སྔ་མ་ཞིག་པ་དང་། སྒྲ་ཕྱི་མ་སྐྱེ་བས་དེ་འཛིན་པ་སུས་ཟློག་པར་བྱེད། དེའི་ཕྱིར་རྟེན་བརྟེན་པ་ལས་སྐྱེ་བ་ཉིད་སྒྲར་ཡིད་ཆེས་ཏེ་རྣ་
བའི་རྣམ་པར་ཤེས་པ་སྐྱེའོ། །ཕྲད་པར་ཡོངས་སུ་བརྟགས་ན་ནི་སྒྲ་ལ་ཐག་རིང་བ་དང་ཉེ་བ་ངེས་པར་མི་འགྱུར་ཏེ་རེག་བྱ་བཞིན་ནོ། །སྦྲང་བུའི་དར་དིར་གྱི་སྒྲ་ཡང་དབང་པོ་དང་ཉེ་བ་འཛིན་པར་བྱེད་དེ་རོ་ལ་སོགས་པ་བཞིན་ནོ། །བར་མེད་པས་ན་རྣ་བ་ཡུལ་དང་མ་ཕྲད་པ་ཉིད་དོ། །
ཡང་རྒྱུ་ཅིས་དེ་ལ་ཡང་དྲིལ་བུ་ལ་སོགས་པའི་གཟུགས་མིག་གིས་མ་དམིགས་ཤེ་ན། དཔེ་སྟོན་པ་རྣམས་ན་རེ། མིག་དང་གཟུགས་དག་ལ་ལྷན་ཅིག་བྱེད་པའི་རྒྱུ་སྣང་བ་མེད་པའི་ཕྱིར་རོ་ཞེས་ཟེར་རོ། །སློབ་དཔོན་འདུས་བཟང་ན་རེ། དམིགས་པ་ལ་གེགས་བྱེད་པའི་ཕྱིར་དང་། རྒྱུ་
ཡོད་པ་མ་ཡིན་པའི་ཕྱིར་རོ་ཞེས་ཟེར་རོ། །ཡང་མུན་པ་དམིགས་པ་ལ་གེགས་བྱེད་པ་ཅི་ཞེ་ན། སྣང་བའི་གེགས་བྱེད་པའི་ཕྱིར་རོ། །ཅི་ཞེས་སྣང་བའི་གེགས་ལ་བལྟོས་པ་མེད་པའི་མིག་ལ་སོགས་པ་ཅུང་ཟད་ཀྱང་མེད་པའི་ཕྱིར་དང་། གལ་ཏེ་སྣང་བའི་གེགས་ཀྱི་རྒྱུ་ལས་དེ་བཞིན་དུ་
ཡོད་པའི་མིག་གི་རྣམ་པར་ཤེས་པའི་དངོས་པོ་ལ་སོགས་པའི་རྒྱུའི་དོན་ཏེ། གཟུགས་ལ་སོགས་པ་བཞིན་སུས་ཟློག་པར་བྱེད། ཅི་སྟེ་སྣང་བའི་གེགས་ལ་བལྟོས་པ་མེད་པ་དེ་ལྟ་ན་ཡང་མུན་པས་ཆོད་པ་རྣམས་སུ་མར་མེའི་གཟུགས་ལ་སོགས་པ་རྣམས་འཛིན་པར་མི་འགྱུར་ཏེ། ཐམས་
ཅད་ཀྱང་རྒྱུ་དང་འབྲས་བུ་མ་ཚང་བའི་ཕྱིར་མི་སྐྱེ་བ་ཉིད་དོ། །གེགས་ཀྱི་རྒྱུ་ཡོད་པ་ལས་ནི་མ་ཡིན་ཏེ། གེགས་ཀྱི་རྒྱུ་ནི་དེའི་རྒྱུ་དང་འགལ་བ་ལས། དེ་ལྟར་རྣམ་པར་གཞག་པར་བྱའི་དངོས་སུ་ནི་མ་ཡིན་ནོ། །འདིར་གཞན་གྱི་ཕྱོགས་སུ་འབྱིན་པ་དང་། རང་གི་ཕྱོགས་གནས་པར་