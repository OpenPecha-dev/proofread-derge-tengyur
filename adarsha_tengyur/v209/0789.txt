གཅིག་ཉིད་དང་མ་འདྲེས་པ་ལ་དམིགས་པའི་ཕྱོགས་དང་འདྲེས་པ་ལ་དམིགས་པའི་ཕྱོགས་ལ་ནི་ཉེར་བསྡོགས་ལས་ཀྱང་དགེ་བ་གཅིག་ཉིད་དང་ལྡན་ནོ། །ལྷག་མ་སྔ་མ་བཞིན་ནོ། །བསམ་གཏན་བཞི་པའི་འདོད་ཆགས་དང་བྲལ་བའོ། །བསམ་གཏན་
བཞི་པའི་ས་པའི་དགེ་བ་རྣམས་དང་དགེ་བ་ཉིད་ལྡན་གྱི་ཉོན་མོངས་ཅན་ནི་མ་ཡིན་ནོ། །ནམ་མཁའ་མཐའ་ཡས་སྐྱེ་མཆེད་ཀྱི་ས་པའི་ནི་དགེ་བ་ཉོན་མོངས་ཅན་དང་སྟེ་ལྷག་མ་སྔ་མ་བཞིན་ནོ། །དེ་བཞིན་དུ་རྣམ་ཤེས་མཐའ་ཡས་སྐྱེ་མཆེད་ཀྱི་ས་པའི་སེམས་ཐོབ་པའོ། །ནམ་མཁའ་
མཐའ་ཡས་སྐྱེ་མཆེད་ཀྱི་འདོད་ཆགས་དང་བྲལ་བ་ཡང་རྣམ་ཤེས་མཐའ་ཡས་སྐྱེ་མཆེད་ལས་དགེ་བ་དང་ཉོན་མོངས་ཅན་དག་དང་ལྡན་ནོ། །དེ་བཞིན་དུ་ཅི་ཡང་མེད་པའི་སྐྱེ་མཆེད་ནས་སྲིད་པའི་རྩེ་མོའི་བར་དུ་རྒྱ་ཆེར་བརྗོད་པར་བྱའོ། །བསམ་གཏན་དུ་སྐྱེས་པ་སྨོས་པ་ནི་གཟུད་ས་
མེད་པར་སྐྱེས་པ་བསལ་བའི་ཕྱིར་རོ། །གཟུགས་མེད་པར་སྐྱེས་པ་ནི་རྟག་ཏུ་རང་གི་ཁམས་དང་ལྡན་པ་ཉིད་ཀྱིས་ཁམས་འོག་མ་ལ་དམིགས་པའི་ཕྱིར་རོ། །དེ་ལྟ་མོད་ཀྱི་དེས་ཆོས་ཀྱི་སྐྱེ་མཆེད་ལ་དམིགས་པ་མ་ཡིན་ནོ། །འདི་ལྟར་གཟུགས་ལ་སོགས་པའི་སྤྱི་ལ་དམིགས་པའི་ཕྱིར་ཆོས་ལ་
ཉེ་བར་རྒྱུ་བ་ཉིད་དུ་རྣམ་པར་གཞག་གོ། །དེ་ལ་བསམ་གཏན་དང་པོར་སྐྱེས་པ་བསམ་གཏན་གཉིས་པའི་ས་པའི་དགེ་བའི་སེམས་མ་ཐོབ་པ་འམ་ཐོབ་པ་དང་འདོད་ཆགས་དང་མ་བྲལ་བ་དང་འདོད་ཆགས་དང་བྲལ་བ་སྟེ་རྣམ་པ་གསུམ་དུ་གྱུར་ཏོ། །དེ་ལ་མ་ཐོབ་པ་ནི་བསམ་གཏན་དང་
པོའི་ས་པའི་ཉོན་མོངས་པ་ཅན་ཐམས་ཅད་དང་ཉོན་མོངས་པ་ཅན་མ་ཡིན་པ་དང་། བསམ་གཏན་གཉིས་པ་ལ་སོགས་པའི་ས་པའི་ཉོན་མོངས་པ་ཅན་ཉིད་མ་ཐོབ་པའོ། །འདོད་ཆགས་དང་མ་བྲལ་མ་(བ་)ནི་བསམ་གཏན་གཉིས་པའི་ས་པའི་ཡིད་བདེ་བ་ཉེ་བར་རྒྱུ་བ་བཞི་དང་། ཉོན་མོངས་
པ་ཅན་དང་། བཏང་སྙོམས་ཉེ་བར་རྒྱུ་བ་བཞི་དང་དགེ་བ་ཉོན་མོངས་པ་ཅན་མ་ཡིན་པ་དང་། ཉེར་བསྡོགས་ལས་དགེ་བ་ཉོན་མོངས་པ་ཅན་དང་། ཉེར་བསྡོགས་ལས་དགེ་བའི་རྩ་བ་ཉོན་མོངས་པ་ཅན་རྣམས་དང་སྟེ་ལྷག་མ་སྔ་མ་བཞིན་ནོ། །འདོད་ཆགས་དང་བྲལ་བ་ནི་བསམ་