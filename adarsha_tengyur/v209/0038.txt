ཁམས་ནས་ས་གོང་མར་སྐྱེ་བ་ན་གང་དུ་སྐྱེ་བ་དེ་ཉིད་དུ་ཐོབ་པོ། །རྣམ་པར་ཉམས་པ་སྔར་ཉིད་དུ་ཡང་ཐོབ་པར་བྱེད་དོ། །སྔར་མ་ཡིན་པ་ཉིད་ཀྱི་ཕྱིར་སྐྱེ་བས་ཐོས་པ་ཞེས་བྱའོ། །པྲ་ཏིའི་སྒྲ་ནི་སླར་ཡང་ཞེས་པའི་དོན་ཏེ་མིག་ལ་སོགས་པ་བཞིན་དུ་ཡང་ཡང་རྟོགས་ཤིང་ཡང་དང་
ཡང་རིས་མཐུན་པ་དང་སྐལ་བ་མཉམ་པ་རྣམས་སུ་སྐྱེ་བས་ཐོབ་པའོ་ཞེས་གཞན་དག་ཟེར་རོ། །རྗེས་འབྲང་དང་བཅས་པའོ་ཞེས་ཁ་མར་བསྟན་པ་ནི་ཐོས་པ་ལས་བྱུང་བ་ལ་སོགས་པ་རྣམས་ལ་ཡང་སྦྱར་རོ། །དེ་ལ་ཇི་ལྟར་སྐྱེ་བས་ཐོབ་རྗེས་འབྲང་དང་བཅས་པ་ཕུང་པོ་བཞིའི་རང་བཞིན་
ཡིན་པ་དེ་བཞིན་དུ་ཐོས་པ་ལས་བྱུང་བ་དང་བསམ་པ་ལས་བྱུང་བ་ཡིན་ནོ། །བསྒོམ་པ་ལས་བྱུང་བ་ནི་ཕུང་པོ་ལྔ་པོ་སྟེ་ཉེར་བསྡོགས་དང་བསམ་གཏན་དང་བསམ་གཏན་ཁྱད་པར་ཅན་རྣམས་ན་བསམ་གཏན་གྱི་སྡོམ་པ་ཡོད་པའི་ཕྱིར་རོ། །ཉེར་བསྡོགས་རྣམས་དང་གཟུགས་མེད་པ་
རྣམས་ན་ནི་ཕུང་པོ་བཞི་པའོ། །བསྟན་བཅོས་གང་ནི་ཡེ་ཤེས་ལ་འཇུག་པ་ལ་སོགས་པ་སྟེ། དེ་ཡང་མིང་དང་ཚིག་དང་ཡི་གེའི་ཚོགས་ཀྱི་བདག་ཉིད་ཡིན་པའི་ཕྱིར་མི་ལྡན་པའི་འདུ་བྱེད་ཀྱི་རང་བཞིན་ཡིན་ལ། ཚིག་གི་རང་བཞིན་ཡིན་པའི་ཕྱིར་སྒྲའི་རང་བཞིན་ཏེ། དེ་སྐད་དུ་ཡང་།
ཚིག་གམ་མིང་ཡིན་དེ་དག་ཀྱང་། །གཟུགས་དང་འདུ་བྱེད་དག་ཏུ་འདུས། །ཞེས་གསུངས་སོ། །འདིར་ཡང་འཁོར་དང་བཅས་པ་སྨོས་པ་རྗེས་སུ་འཇུག་པས་བསྟན་བཅོས་ཀྱང་ཕུང་པོ་གཉིས་པའམ་ཕུང་པོ་གཅིག་པ་ཞེས་སེམས་སོ། །བསྟན་བཅོས་ནི་དོན་གསལ་བར་བྱེད་པས་
ཤེས་རབ་ཀྱི་ཚོགས་སུ་འདོད་དེ། རིགས་དང་སྤྱི་ལ་སོགས་པ་མི་ལྡན་པའི་འདུ་བྱེད་ནི་དོན་གསལ་བར་བྱེད་ནུས་པ་མ་ཡིན་ནོ། །འདི་ཡང་ཤེས་རབ་ཀྱི་འཁོར་དུ་གྱུར་པར་སེམས་པ་མ་ཡིན་ནམ་ཞེ་ན། རིགས་ལ་སོགས་པ་དོན་ཉིད་ལ་དམིགས་པ་མ་ཡིན་ཏེ། སེམས་དང་སེམས་
ལས་བྱུང་བ་བཞིན་ནོ། །ཡང་ན་ཆོས་མངོན་པར་མི་འདོད་པ་ནི་དེ་ལ་དམིགས་པ་མེད་པའི་ཕྱིར་རོ། །སྐྱེ་བས་ཐོབ་ལ་ལ་སོགས་པའི་ཤེས་རབ་ཆོས་མངོན་པར་འདོད་དོ། །ཅི་སྟེ་ཕྱི་མ་ཕྱི་མ་ཤེས་རབ་ཀྱི་རྒྱུ་དང་ཤེས་རབ་མ་ཡིན་པའི་རྒྱུ་ཡིན་པའི་ཕྱིར་འདི་ཐམས་ཅད་ཚོགས་པ་ཐ་དད་