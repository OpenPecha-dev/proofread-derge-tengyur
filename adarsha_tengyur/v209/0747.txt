དོ། །རྒྱུ་ཡོད་པ་ཙམ་ནི་འབྲས་བུ་ཡོད་པ་ལ་རྒྱུར་འགྱུར་བའི་ཕྱིར་རོ། །ཆོས་མངོན་པ་པའི་ཕྱོགས་ལ་ཇི་སྐད་བཤད་པའི་འདིའི་ཉེས་པ་མི་སྲིད་དེ། དེ་དག་གི་ཡོད་པ་ནི་སྔར་སྐྱེས་པ་དང་མ་སྐྱེས་པ་འགའ་ཞིག་ཡོད་པ་ཉིད་ཀྱིས་ཞེས་སོ། །གལ་ཏེ་ད་ལྟར་བྱུང་
བ་བཞིན་མ་འོངས་པ་ཡང་རང་གི་མཚན་ཉིད་ཀྱིས་ཡོད་ན་ཅི་བརྗོད་པར་བྱེད། འགའ་ཞིག་ཡོད་པ་ཉིད་ཀྱིས་ཞེས་བྱ་བ་རང་གི་མཚན་ཉིད་ལས་གཞན་ཡོད་པ་ཉིད་ཡོད་པ་མ་ཡིན་ནོ། །སྒྲ་པའི་ཞེས་བྱ་བ་ལ། སྒྲ་པ་རྣམས་ཀྱི་འདི་ནི་སྒྲ་པའིའོ། །ཇི་ལྟར་རྣམ་པར་གཞག་པ་ཐ་དད་པ་
མེད་ཀྱང་བྱ་བ་དང་བྱེད་པ་པོ་བསྟན་པའི་ཕྱིར་རོ། །འདི་ལ་སྐྱེའོ་ཞེས་བྱ་བའི་དོན་ལས་ཞེས་བྱ་བ་ལ། སྐྱེ་བོའི་རང་གི་ངོ་བོ་ལས་བྱུང་བ་གཞན་དམིགས་པ་ནི་མ་ཡིན་ནོ། །དེ་ལྟ་བས་ན་ཐ་སྙད་དག་ལ་སྟེ། །འབྱུང་ངོ་། །སྐྱེའོ། བརྟེན་ནས་སོ། །ཞེས་བྱ་བ་དེ་ལྟ་བུ་དག་ལ་ཀླན་
ཀ་མེད་དོ། །འདི་ལྟར་ཐ་སྙད་དག་ལ་དོན་དམ་པ་མི་བཙལ་ལོ། །འདིར་བཤད་པ་ཞེས་བྱ་བ་ནི་བརྒལ་བའི་ལེན་(ལན་)གྱིས་བསྡུ་བའི་ཚིགས་སུ་བཅད་པའོ། །ཇི་ལྟར་མེད་པ་སྐྱེ་བ་ལྟར་ཞེས་བྱ་བ་རྒྱས་པར་འབྱུང་སྟེ། ཇི་ལྟར་ཁྱེད་ཅག་གི་ལྟར་མ་སྐྱེས་པའི་ཕྱིར་མེད་པ་སྐྱེ་བ་དེ་བཞིན་དུ་མེད་པ་ཕྲད་
པར་ཡང་ཅི་སྟེ་མི་འདོད། ཅི་སྟེ་ཡོད་པ་བདག་ཉིད་རྙེད་པ་སྐྱེ་ན། དེ་ལྟ་ན་ཡང་སྐྱེས་ཟིན་པ་སྐྱེ་བས་ཐུག་པ་མེད་པར་འགྱུར་རོ། །ཅི་སྟེ་ཡང་དེ་ཉིད་སྐྱེ་བ་ཡིན་ལ། སྐྱེས་ཟིན་པའི་ཕྱིར་དེ་ཡང་འབྱུང་བ་མ་ཡིན་པས་ཐུག་པ་མེད་པ་མེད་དོ་སྙམ་ན། དེའི་ཕྱིར་འོན་ཏེ་སྔ་ན་ཡོད་ནའང་རུང་
ཞེས་བྱ་བ་སྨོས་ཏེ། འདི་ལྟར་གྲངས་ཅན་པའི་རྗེས་སུ་འབྲངས་ཏེ་དེ་ཉིད་སྐྱེའི་ཕྱིས་ནི་མ་ཡིན་ནོ་ཞེས་བྱ་བ་དེའི་དབང་དུ་བྱས་ནས་སྔ་ན་ཡོད་ན་རུང་ཞེས་སྨྲའོ། །རུང་ཞེས་བྱ་བའི་སྒྲ་ནི་རྣམ་པར་བརྟག་པའོ། །གལ་ཏེ་ཁྱེད་ཅག་ཡོད་པ་སྐྱེའོ་ཞེས་བྱ་བའི་ཕྱོགས་ལ་ནི་ཁོ་བོ་ཅག་ཀྱང་ཡོད་པ་སྐྱེའོ། །
བྱེ་བྲག་ཏུ་སྨྲ་བའི་ལུགས་ལ་ཐ་དད་མི་གནས་པའི་ཕྱིར་དང་། མདོ་སྡེ་པའི་ལུགས་ལ་སྐྱེ་བའི་ལས་ཀྱི་ས་བོན་ཡོད་པ་མ་ཡིན་པའི་ཕྱིར་དེ་འདིར་བརྗོད་པས་ཅི། དེའི་ཕྱིར་སྔར་ཕྲད་ནས་ཕྱིས་སྐྱེ་བར་འགྱུར་བ་གང་ཡིན་པ་དེ་ནི་སྐྱེ་བའི་སྔོན་རོལ་ན་འགའ་ཡང་མེད་ལ་ཞེས་བརྗོད་པར་མི་བྱའོ། །ཡང་ན་མཚམས་