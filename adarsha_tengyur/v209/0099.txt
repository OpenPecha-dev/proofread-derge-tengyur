ནི་སྲང་གཅིག་གི་དྲུག་ཅུ་རྩ་བཞིའི་ཆ་འཇལ་གྱི། དེ་ཡན་ཆད་གཟུགས་ན་སྤྱོད་པ་རྣམས་ཀྱི་གོས་དག་ནི་མི་འཇལ་ལོ་ཞེས་བཤད་ན། ལྕི་བ་ཉིད་ཡོད་ན་ཇི་ལྟར་མི་འཇལ། གཟུགས་ཀྱི་ཁམས་ན་ནི་སེམས་ཅན་གྱི་ལུས་རྣམས་དང་། དེའི་རྟེན་རྣམས་ནོར་བུའི་
འོད་ལྟར་དང་བའི་ཕྱིར་ལྕི་བ་ཉིད་མི་སྲིད་དོ་ཞེ་ན། དེ་ལ་གདགས་པའི་བསྟན་བཅོས་གཞུང་གཟུགས་པར་བྱ་བའི་ཕྱིར། གལ་ཏེ་དེ་ནི་གོས་རེ་རེ་ནས་མི་འཇལ་ཡང་བསགས་པ་དག་ནི་འཇལ་ལོ་ཞེས་གསུངས་ཏེ། དེ་ཇི་ལྟར་ཤེས་པར་བྱ་ཞེ་ན། བསྡུས་པ་དང་བརྐྱང་བ་ལས་ཏེ།
ཀཱ་ཤའི་མེ་ཏོག་གི་སྣལ་མ་བཞིན་ནོ། །ཀཱ་ཤི་ཀའི་མེ་ཏོག་གི་སྣལ་མ་བསྡུས་པ་དང་བརྐྱང་བ་དང་ལྡན་པ་དག་ལ་ནི་ཚོགས་པ་དག་འཇལ་གྱི་རེ་རེ་བ་མ་ཡིན་ནོ། །རྟེན་ཡོད་པའི་ཕྱིར་ཡང་གཟུགས་ཀྱི་ཁམས་ན་ལྕི་བ་ཉིད་ཡོད་དོ། །བ་ཏཱི་ནཱཾ་ཧྱཱ་དྷཱ་རེ་ཎ་བྲ་ཡ་ཛ་ན་ནཱ་ནྱ་ཥཱེ་ཀརྐ་ཤ་ཏྭ་མུ་བ་རི་བྷཱུ་མི་
སཽ་ཀུ་མཱརྒྱ་པེ་ཀྵ་ཡ་དྷ་ར་སུ་ནི་རྨཱ་ཎེ་ཥུ་ཙ་གནོད་པར་བྱེད་པའི་གྲང་བ་མེད་ཀྱི་ཕན་པར་བྱེད་པ་ནི་ཡོད་དོ། །ལོ་ཞེས་བྱ་བ་ལ་ཁ་ཅིག་ན་རེ་ལོའི་སྒྲ་ནི་ཏིང་ངེ་འཛིན་ལས་ཐ་དད་པའི་ཕན་འདོགས་པར་བྱེད་པ་ཁས་མ་བླངས་པར་གསལ་བར་བྱ་བའི་དོན་དུའོ་ཞེས་ཟེར་རོ། །སློབ་དཔོན་འཕགས་པའི་
འབངས་ན་རེ། དེ་དག་གི་ལྟར་ན་བསམ་གཏན་དང་པོ་ན་རྣམ་པར་ཤེས་པའི་ཚོགས་གསུམ་གྱི་བདེ་བས་ཕན་འདོགས་པར་བྱེད་པར་མི་འགྱུར་རོ་ཞེས་ཟེར་རོ། །གཞན་དག་ནི་དེ་ན་ས་ཤིན་ཏུ་སྦྱངས་པ་ཞེས་བྱ་བའི་རེག་པའི་ཁྱད་པར་ལས་གཞན་པའི་རེག་པ་ཕན་འདོགས་པར་བྱེད་པ་མེད་དོ་
ཞེས་ཟེར་རོ། །ལོའི་སྒྲའི་དགོངས་པ་ནི་ཐམས་ཅད་ཀྱི་མ་ཡིན་གྱི་གཞན་དག་གི་འདིའི་ཕན་པར་བྱེད་པའི་རྒྱུ་འགོག་པའོ་ཞེས་པ་འདི་བསམ་མོ། །གྲང་བ་ནི་དྲོ་བ་མངོན་པར་འདོད་པར་བྱེད་པའོ་ཞེས་མཚན་ཉིད་ཐ་དད་པ་ནི་ལོའི་སྒྲས་གསལ་བར་བྱེད་དོ་ཞེས་གཞན་དག་གོ། །གཞན་དག་ན་
རེ་ལོའི་སྒྲ་ནི་ལུང་གི་ཚུལ་འདི་མཐོང་བ་དང་རྗེས་སུ་དཔག་པ་ལས་འདས་ཞེས་ཟེར་རོ། །དེ་ལ་རེས་འགའ་ནི་རྫས་གཅིག་ཞེས་བྱ་བ་རྒྱས་པར་འབྱུང་སྟེ། འདིར་རྫས་ཀྱི་སྒྲས་ནི་སྔོན་པོ་ལ་སོགས་པའི་རིགས་བརྗོད་ཀྱི་རྡུལ་ཕྲ་རབ་ཀྱི་རྫས་ནི་མ་ཡིན་ཏེ། རྣམ་པར་ཤེས་པའི་ཚོགས་ལྔ་པོ་རྣམས་ན་