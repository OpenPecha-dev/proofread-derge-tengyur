བྱེད་པ་མང་དུ་བཤད་པ་གང་ཡིན་པ་དེ་དག་ནི་གཞུང་ལྕི་བའི་འཇིགས་པས་རྣམ་པར་དཔྱད་པ་མ་བྱས་སོ། །གསུམ་གཞན་དུ་ཞེས་བྱ་བ་ལ། གཞན་དུ་ཞེས་སྨོས་པ་ནི་ཡུལ་དང་ཕྲད་པ་ཉིད་དོ་ཞེས་ངེས་པར་གཟུང་བར་བྱ་བའི་ཕྱིར་རོ། །གལ་ཏེ་
ཡུལ་དང་ཕྲད་པ་དང་མ་ཕྲད་པ་ཡིན་པར་འདོད་ན་ནི་དེ་ལྟར་ན་གཞན་དུ་དང་གཞན་དུ་མ་ཡིན་པ་ཞེས་བྱ་བར་སྨྲ་བར་འགྱུར་རོ། །སྣ་ཇི་ལྟར་ཡུལ་དང་ཕྲད་པ་ཡིན་ཞེ་ན་ཞེས་བྱ་བ་ལ། གང་ལས་ཐེ་ཚོམ་ཟ་ཞེ་ན། དྲིའི་རྟེན་མེ་ཏོག་ལ་སོགས་པ་ཐག་རིང་པོ་ནས་འཛིན་པའི་ཕྱིར་ཏེ། རོ་
དང་རེག་བྱ་དག་ནི་དེ་ལྟ་མ་ཡིན་ནོ། །དབུགས་མ་རྔུབ་པར་དྲི་མི་འཛིན་པའི་ཕྱིར་རོ་ཞེས་བྱ་བ་ལ། དབུགས་རྔུབ་པ་དང་བཅས་པས་དྲི་དང་ལྡན་པའི་མེ་ཏོག་གིས་བསྒོས་པའི་རླུང་སྣའི་དབང་པོ་དང་འདབ་ཆགས་པར་སྐྱེས་པ་ན་དྲི་འཛིན་པའི་ཕྱིར་རམ། དྲིའི་འབྱུང་བ་ཆེན་པོས་
དྲངས། སྣའི་དབང་པོ་དང་འདབ་ཆགས་པར་སྐྱེས་པའི་དྲི་འཛིན་པའི་ཕྱིར་དང་། དྲངས་པ་མེད་པས་མ་རྔུབས་པ་ལ་དྲི་དང་དབང་པོ་ཕྲད་པ་མེད་པ་དེའི་ཕྱིར་སྣ་ནི་ཡུལ་དང་ཕྲད་པ་ཉིད་དུ་ངེས་སོ། །ཡུལ་དང་མ་ཕྲད་པ་ཉིད་ཡིན་ན་ནི། མིག་དང་རྣ་བ་བཞིན་དུ་རྔུབ་པ་དང་བཅས་པས་
དང་། མ་རྔུབས་པ་གཉིས་ལ་ཁྱད་པར་འགའ་ཡང་མེད་པར་འགྱུར་ཏེ། དུས་ཐམས་ཅད་དུ་འཛིན་པའི་ཕྱིར་རོ། །སློབ་དཔོན་འདུས་བཟང་ན་རེ། འདི་ནི་དོན་ཐ་དད་པ་མ་ཡིན་ཏེ། དབུགས་རྔུབ་པ་དང་བཅས་པས་དྲི་འཛིན་པ་ལ། དེ་ལ་ཕྲད་པར་འཛིན་པ་ཉིད་ཅི་
ལྟར་གྲུབ་པར་འགྱུར། གང་གི་ཚེ་རྡུལ་ཕྲ་རབ་རྣམས་ཕན་ཚུན་མི་རེག་པ་དེའི་ཕྱིར། དབང་པོ་དང་པོ་ཉེ་བར་སྐྱེས་པའི་ཡུལ་འཛིན་པས་ཕྲད་པ་འཛིན་ནོ་ཞེས་ཟེར་རོ། །སྣ་དང་ལྕེ་དང་ལུས་ཞེས་བྱ་བ་ལ། ཨ་དྷྱཱར་བ་ཨེ་ཥ་ལཀྵྱ་ཏེ། (འདིར་ལྡན་པར་སྒྲོ་བཏགས་པ་མཚོན་ནོ།) འདིར་ཐ་མི་དད་པར་བསྟན་པ་མེད་པའི་
ཕྱིར་ཡུལ་དང་དབང་པོ་དག་ཡུལ་དང་ཕྲད་པའི་དབང་དུ་བྱས་ནས་དབུགས་མ་རྔུབས་པར་དྲི་མི་འཛིན་པའི་ཕྱིར་ཞེས་རྒྱུ་གསུངས་སོ། །འོ་ན་ཅི། (གང་འདིར་ཐོབ།) ཡཱ་ཏྲ་བྲཱཔྟི་མོཀྵཾ་ཏེ་(རྒྱ་དཔེ་གཅིག་ན་×) དེས་ཡུལ་དང་ཕྲད་པ་གསུམ་གསུངས་