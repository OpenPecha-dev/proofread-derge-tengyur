ཡིན་ན། ཕྱོགས་གཅིག་རེག་པས་ཁྱད་པར་ཅི་ཞིག་བྱེད། ཅི་སྟེ་མི་རེག་ན་རྡུལ་ཕྲ་རབ་དེ་རྣམས་ཕན་ཚུན་ཆ་ཤས་སུ་མི་རུང་ངོ་། །རེག་པའི་མཚན་ཉིད་ཅན་ཐོགས་པ་ལས་སྒྲ་འབྱུང་བ་མཐོང་སྟེ། འདྲི་བ་ནི། འོ་ན་ཅི་ལྟར་ཞེས་བྱ་བ་ལ་སོགས་པ་སྟེ། གལ་
ཏེ་བདག་ཉིད་ཐམས་ཅད་ཀྱིས་མ་ཡིན་ཞིང་། ཕྱོགས་གཅིག་གིས་ཀྱང་མ་ཡིན་ན། ཕན་ཚུན་མི་རེག་པའི་ཕྱིར་ཇི་ལྟར་སྒྲ་འགྲུབ་པར་འགྱུར་ཞེ་ན། དེ་ཉིད་ཀྱི་ཕྱིར་ཏེ་ཞེས་བྱ་བ་སྟེ། གང་གི་ཕྱིར་རྡུལ་ཕྲ་རབ་ཕན་ཚུན་མི་རེག་པ་དེ་ཉིད་ཀྱི་ཕྱིར་སྒྲ་འགྲུབ་བོ། །ལག་པས་ལག་པ་ལ་ཞེས་རྒྱ་
ཆེར་འབྱུང་བ་ལ། གོས་མཚུངས་པའི་ཕྱིར་རོ་སྙམ་དུ་དགོངས་པའོ། །དེའི་ཕྱིར་ཐོགས་པ་དང་བཅས་པ་ཉིད་ཉམས་པར་འགྱུར་ལ། དེ་མེད་ན་ཐོགས་པ་མེད་པས་གང་ལས་སྒྲ་འབྱུང་བར་འགྱུར། ལྡན་པའི་དུས་མི་འཐད་པས་གཟེགས་ཟན་པ་ལྟར་ལྡན་པ་ལས་སྒྲ་འབྱུང་བར་ཁས་བླང་བར་
ཡང་མི་བྱ་སྟེ། འོ་ན་ཅི་ཞེ་ན། གསུང་རབ་ལས་འབྱུང་བ་དག་ཁོ་ན་ལ་ལྡན་པའི་མིང་ངམ་ཕྲད་པ་ཞེས་གཏོགས་སོ། །འབྱུང་ཆེན་འགའ་ཞིག་གིས་ནི་འབྱུང་བའི་ཁྱད་པར་གཞན་འདབ་ཆགས་སུ་སྐྱེས་པ་ན་གང་ཞིག་སྒྲ་བསྐྱེད་པར་འགྱུར་བ་ཕྲད་པ་ཞེས་བྱ་བའི་མིང་ཐོབ་ལ། དེ་དང་ལྷན་ཅིག་
སྐྱེས་པའི་སྒྲ་འཛིན་པས་འདིར་ཅི་སྟེ་མི་དཔྱོད། ཇི་ལྟར་བསགས་པ་ལ་ཞེས་བྱ་བ་ནི། བོང་བ་དང་སོ་ཕག་ལ་སོགས་པ་སྟེ་དེ་དག་གི་རྡུལ་ཕྲ་རབ་རྣམས་ཕན་ཚུན་མ་འབྱར་བའི་ཕྱིར་བརྒྱབ་ན་བྱེ་མ་འདུས་པ་བཞིན་ཇི་ལྟར་མ་འཇིག་པར་འགྱུར་ཞེ་ན། རླུང་གི་ཁམས་ཀྱིས་གཟུང་བའི་ཕྱིར་རོ། །
གལ་ཏེ་རླུང་གི་ཁམས་ནི། བརྡབས་པའི་དངོས་པོ་རྣམས་ལ་འབྲལ་བའི་རྒྱུར་མཐོང་བ་མ་ཡིན་ནམ་ཞེ་ན། འདི་ལ་ནི་གཅིག་ཏུ་ངེས་པ་མེད་དེ། སེམས་ཅན་གྱི་ལས་ཀྱི་དབང་གིས་བྱུང་བའི་རླུང་གི་ཁམས་ཁ་ཅིག་ནི་འཇིག་པར་ཞུགས་པ་ཡིན་ཏེ། དཔེར་ན་འཇིག་པའི་ཚེའི་ལྟ་བུའོ། །
ཁ་ཅིག་ནི་འཛིན་པར་ཞུགས་པ་ཡིན་ཏེ། དཔེར་ན་ཆགས་པའི་ཚེའི་ལྟ་བུའོ། །འདི་ཡང་སྔ་མ་དང་མཚུངས་སོ། །མ་རིག་པའི་ཕྱིར་རླུང་གི་ཁམས་ཀྱིས་འཛིན་པར་ནུས་པ་མ་ཡིན་ནོ། །རེག་པར་ཁས་བླངས་པ་ཉིད་ནི་ཡང་དེ་ཉིད་ཐོགས་པ་མེད་པར་ཉིད་དང་ཆ་ཤས་དང་བཅས་པ་ཉིད་ཀྱི་