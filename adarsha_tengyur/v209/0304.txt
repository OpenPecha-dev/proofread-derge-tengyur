དེ་བཞིན་དུ་དབང་པོ་དགུ་པོ་རྣམས་གནས་སྐབས་གསུམ་ཉིད་དུ་འགྱུར་བ་ལས་ཤེས་རབ་ཀྱི་འཇུག་པ་གསུམ་དུ་བརྗོད་པར་བྱའོ། །བསམ་གཏན་དང་གཟུགས་མེད་པ་བཞིན་སྔ་མ་སྔ་མ་ལ་རག་ལས་པས་ཕྱི་མ་ཕྱི་མ་ཐོབ་པས་ན་ཕྱི་མ་ཕྱི་མ་མྱ་ངན་ལས་འདས་པ་ཐོབ་པ་ལ་དབང་བྱེད་པ་འདི་དག་གི་
རང་བཞིན་ནོ། །གང་དུ་ཇི་ལྟར་སྤྲོས་པ་དེ་ལྟར་སྲིད་པ་མ་ཡིན་པས་དེ་སྤྲོས་པ་མ་ཡིན་ཞེས་བྱ་སྟེ། འདི་དག་ཇི་ལྟར་རྣམ་པར་གཞག་པ་དེ་ལྟར་སྲིད་པ་མ་ཡིན་པ་དེའི་ཕྱིར་འདི་སྤྲོས་པ་མ་ཡིན་པ་དང་དགོངས་པ་ཅན་མ་ཡིན་ནོ། །སརྦཱ་བཱ་ཆོས་རྣམ་པར་གཞག་པ་དགོངས་པ་ཅན་དུ་འགྱུར་
རོ། །གང་འདིར་རང་གི་ངོ་བོ་སྟོན་པའི་དབང་དུ་བྱས་ནས་ལུས་ཚོར་སིམ་པ་མ་ཡིན་གང་། སྡུག་བསྔལ་དབང་པོ་ཞེས་བྱ་བ་ལ་སོགས་པས་དེ་དག་གི་རང་གི་ངོ་བོ་བསྟན་ཅིང་འཆད་པར་འགྱུར་བའི་སྲོག་གི་དབང་པོ་ལ་སོགས་པ་རྣམས་རང་གི་ངོ་བོ་བསྟན་ཟིན་པར་བྱས་ཏེ། རང་གི་ངོ་བོ་བསྟན་
ནས་ཞེས་བྱ་བ་འདི་མངོན་པར་བརྗོད་དོ། །རྣམ་པའི་བྱེ་བྲག་བརྗོད་པར་བྱ་སྟེ་ཞེས་བྱ་བ་ནི་ཟག་པ་དང་བཅས་པ་དང་། ཟག་པ་མེད་པ་ལ་སོགས་པ་སྟེ། ཆོས་མངོན་པའི་བསྟན་བཅོས་བསྟན་པ་གང་ཡིན་པ་འདི་ཡང་ཆོས་རབ་ཏུ་རྣམ་པར་དབྱེ་བའི་དོན་དུ་ཡིན་པའི་ཕྱིར་རོ། །གསུམ་
ནི་དྲི་མ་མེད་ཅེས་བྱ་བ་ལ། གསུམ་ནི་དྲི་མ་མེད་པ་ཁོ་ནའོ་ཞེས་ངེས་པར་གཟུང་བར་བྱ་སྟེ། དགུ་རྣམ་གཉིས་ཞེས་འབྱུང་བའི་ཕྱིར་དང་། ཟག་པ་མེད་པའི་ལམ་གསུམ་གྱིས་བསྡུས་པའི་ཕྱིར་འདི་དག་ཟག་པ་དང་བཅས་པ་ནི་མེད་དོ། །གཟུགས་ཅན་སྲོག་དང་སྡུག་བསྔལ་དག །
ཟག་དང་བཅས་པ་ཁོ་ནའོ། །ཞེས་ངེས་པར་གཟུང་སྟེ། དགུ་རྣམ་གཉིས་ཞེས་འབྱུང་བའི་ཕྱིར་དང་། ལམ་གྱི་བདེན་པ་དང་འདུས་མ་བྱས་ཀྱིས་མ་བསྡུས་པའི་ཕྱིར་རོ། །གཟུགས་ཀྱི་ཕུང་པོས་བསྡུས་པའི་ཕྱིར་རོ་ཞེས་བྱ་བ་ནི་གཟུགས་ཅན་རྣམས་བརྗོད་པ་འཇུག་པའི་རྒྱུ་མཚན་
བསྟན་པའི་ཕྱིར་སྨོས་སོ། །དགུ་རྣམ་གཉིས་ཞེས་བྱ་བ་ནི། །ལམ་དང་ལམ་མ་ཡིན་པས་བསྡུས་པའི་ཕྱིར་རོ། །གལ་ཏེ་མཐའ་གཅིག་ཏུ་ཟག་པ་དང་བཅས་པ་དང་ཟག་པ་མེད་པ་ངེས་པར་གཟུང་བའི་ཕྱིར་དགུ་རྣམ་གཉིས་ཞེས་བྱ་བ་སྨོས་ཀྱང་། གཉིས་ཉིད་དུ་རྟོགས་པར་འགྱུར་བ་མ་ཡིན་