པའི་ནི་གཡེངས་པ་དང་སེམས་མེད་པའི་རྗེས་སུ་འབྲེལ་བ་མེད་པས་དེ་རྣམ་པར་རིག་བྱེད་མ་ཡིན་པར་ཐལ་བར་འགྱུར་བའི་ཕྱིར་ཉམས་པ་ཡིན་ནོ། །གལ་ཏེ་མ་གཡེངས་པ་དང་སེམས་དང་བཅས་པའི་རྗེས་སུ་འབྲེལ་བའི་ཕྱིར་འདི་ནི་ཉེས་པ་མེད་དོ་ཞེ་ན། དགེ་བ་དང་མི་དགེ་
བ་ཡང་རྣམ་པར་རིག་བྱེད་མ་ཡིན་པའི་མཚན་ཉིད་དུ་ཐལ་བར་འགྱུར་རོ། །གོང་མ་ཁོ་ནས་མ་ཆོག་པའི་ཕྱིར་སེམས་མེད་པའི་ཡང་ཞེས་བྱ་བའི་སྒྲ་དོན་མེད་པར་འགྱུར་ཏེ། སེམས་གཡེངས་པའི་ཡང་ཞེས་བྱ་འདིས་སེམས་དང་བཅས་པའི་གནས་སྐབས་ཐམས་ཅད་བསྡུས་ཟིན་ན་གང་ཡང་
ཞེས་བྱ་བའི་སྒྲ་གཉིས་པས་བསྡུ་བར་བྱ་བའི་གནས་སྐབས་གཞན་ཅི་ཞིག་ཡོད། སེམས་མེད་པའི་དབང་དུ་བྱས་ཏེ་དགེ་བའི་རྣམ་པར་རིག་བྱེད་མ་ཡིན་པའི་རྗེས་སུ་འབྲེལ་བ་ཁྱད་པར་དུ་བྱ་དགོས་པ་ལས་མ་ཚང་བ་དང་བསྟན་བཅོས་ཀྱི་ལུས་ཉམས་པར་ཐལ་བར་འགྱུར་རོ། །ཡང་གི་སྒྲ་ལྷག་པར་
བརྗོད་པས་ཁྱད་པར་དུ་བྱ་བ་ཁྱད་པར་དུ་མ་བྱས་པ་ཡང་ངོ་། །དེ་ལ་སོ་སོར་ནི་ཐམས་ཅད་ལ་ཡང་རྣམ་པར་རིག་བྱེད་མ་ཡིན་པའི་མཚན་ཉིད་ལས་རྒྱུན་མ་ཡིན་པ་དང་དང་པོ་འབའ་ཞིག་པ་མ་ཡིན་པ་ཉིད་མཚན་ཉིད་དེ་རྒྱུན་སྨོས་པ་ལ་ཡང་དེའི་ཡན་ལག་ཐམས་ཅད་ཕན་ཚུན་ལྟོས་པའི་ཕྱིར་ཏེ། དཔེར་
ན་བུམ་པའི་སྒྲས་གཟུགས་ལ་སོགས་པ་སྨོས་པ་བཞིན་ནོ། །དེའི་ཕྱིར་མ་ཚང་བ་མེད་པ་ཉིད་དོ། །རྫས་སུ་ཡོད་པ་མ་ཡིན་པ་ལ་ཡང་རྣམ་པར་རིག་བྱེད་མ་ཡིན་པ་མེད་དེ། རྒྱུན་སྨོས་པས་དེའི་ཡན་ལག་བཟུང་བས་རྣམ་པར་རིག་བྱེད་ལ་ཡང་ཐལ་བར་འགྱུར་རོ། །གང་གི་ཕྱིར་དེའི་སྐད་ཅིག་
ཉེ་བར་གནས་པ་སེམས་མེད་པ་ལ་ཡང་ངེས་པ་དེའི་ཕྱིར་བརྗོད་པར་བྱའོ་ཞེས་པ་ནི་སེམས་མེད་པ་ལ་ཡང་དགེ་བ་དང་མི་དགེ་བ་ངེས་པར་གཟུང་བའི་ཕྱིར་ཐལ་བ་མེད་དོ། །ཡང་གི་སྒྲ་ལྷག་པར་བརྗོད་པ་ཡང་མེད་པ་ཉིད་དོ། །ཇི་སྐད་བཤད་པ་སྔར་ཁྱད་པར་དུ་བྱ་དགོས་པ་ཡང་འདིར་ཁྱད་པར་དུ་བྱས་
པ་ཉིད་དེ། དགེ་བ་དང་མི་དགེ་བ་དག་གི་རྣམ་པར་རིག་བྱེད་མ་ཡིན་པའི་གཟུགས་དག་གི་ཇི་ལྟར་སྲིད་པའི་ངག་ཡོངས་སུ་རྫོགས་པ་ལ་མཚན་ཉིད་འདི་སྐྱོན་དང་བཅས་པའོ་ཞེས་ཟེར་བ་ནི་མ་ཡིན་པ་ཉིད་དོ། །གཞན་དུ་དེའི་མཚན་ཉིད་བཤད་པ་བྱས་པ་དང་མི་འདྲ་བའི་སེམས་ལའང་སེམས་མེད་པ་ལ་