རྒྱུ་ངེས་པ་མེད་པའི་ཕྱིར་རོ། །མྱུ་གུ་ལ་སོགས་པ་དག་ལ་ས་བོན་ལ་སོགས་པ་རྣམས་ཀྱི་ནུས་པ་མཐོང་བ་ཡང་མ་ཡིན་ཏེ་དེ་ཡོད་ན་ཡོད་པའི་ཕྱིར་ལ་དེ་མེད་ན་མེད་པའི་ཕྱིར་རོ། །ཡང་འདི་ཇི་ལྟར་རྟོགས་པར་བྱ་ཞེ་ན། དེའི་ཕྱིར་ཡུལ་དང་དུས་སོ་སོར་ངེས་པ་ལས་ཞེས་བྱ་བ་སྨོས་སོ། །ཡུལ་སོ་སོར་ངེས་
པ་ནི་ས་བོན་གྱི་ཡུལ་ཁོ་ནར་མྱུ་གུ་སྐྱེའི་གཞན་དུ་མ་ཡིན་པའོ། །དུས་ངེས་པ་ནི་ས་བོན་བངས་པའི་མཇུག་ཐོགས་ཁོ་ནར་མྱུ་གུ་སྐྱེའི་གཞན་གྱི་ཚེ་མ་ཡིན་པའོ། །ཡུལ་དང་དུས་སོ་སོར་ངེས་པ་ལས་ཚོས་པ་ལ་སོགས་པ་ལ་མེ་ལ་སོགས་པའི་ནུས་པ་ཡང་མཐོང་བས་ཞེས་བྱ་བར་སྦྱར་ཏེ། འདི་ལྟར་ཚོས་པ་
ནི་མེ་དང་འབྲེལ་བའི་ཡུལ་ཁོ་ནར་སྐྱེའི་གཞན་དུ་ནི་མ་ཡིན་ལ་མེ་དང་འབྲེལ་པའི་ཕྱིར་མཇུག་ཐོགས་ཁོ་ནར་འབྱུང་གི་ཐམས་ཅད་ཀྱི་ཚེ་ནི་མ་ཡིན་ནོ། །ཡོ་པི་མ་ནྱ་ཏེ། ནི་ཏྱ་ཀ་ཌ་ཎཱ་བྷྻུ་པ་ག་མཱ་དཱ་དི་ས་ཏྭེ་པི་པཾ་སཱ་ར་སྱ་ནཱ་ཡཾ་དོ་ཥཿ། ཏ་སྱཱ་ནུ་ཏྤཾ་ཏྟི་སཏྭཱ་དུ་ཏྤིཏྟི་མ་ཏ་ཤྩ་པཱུརྦ་ཀཱ་ར་ཎཱ་སྟི་ཏྭཱ་བྷྻུ་བ་ག་མཱ་ཏ། (གང་དག་སེམས་པར་བྱེད་པ་རྟག་པའི་བྱེད་པ་ཁས་བླངས་པའི་ཕྱིར་དང་པོར་ཡོད་ཀྱང་འདི་འཁོར་བའི་སྐྱོན་མ་ཡིན་ནོ། །དེའི་མི་སྐྱེད་པ་ཡོད་པ་ལས་སྐྱེད་པ་དེའི་ཕྱིར་སྔོན་གྱི་རྒྱུ་ཡོད་པ་ཉིད་དུ་ཁས་བླངས་པའི་ཕྱིར།) དེ་ཉིད་ཀྱི་ཕྱིར་རྒྱུ་རྟག་
པ་ཡོད་པ་སྨྲ་བ་ནི་སྔར་ཉིད་དུ་བསལ་ཟིན་ཏོ་ཞེས་བྱ་བ་སྨོས་ཏེ། དབང་ཕྱུག་སོགས་མིན་རིམ་སོགས་ཕྱིར་ཞེས་བྱ་བ་དེར་ས་བོན་ཟད་པས་མྱུ་གུ་བཞིན་ནོ་ཞེས་
བྱ་བ་ནི་ས་བོན་ཚོགས་པའམ་རུལ་བར་གྱུར་པའམ་ཕྱེ་མར་གྱུར་པ་ལས་མྱུ་གུ་སྐྱེ་བ་མེད་པ་དེ་བཞིན་དུ་ཉོན་མོངས་པ་ལ་སོགས་པའི་རྐྱེན་མ་ཚང་བ་ལས་སྐྱེ་བ་འབྱུང་བ་མེད་དོ་ཞེས་བྱ་བའོ། །དེ་ལྟར་ན་སྐྱེ་བ་གཅིག་ནས་གཅིག་ཏུ་བརྒྱུད་པའི་ཐ་མ་ནི་མི་འགལ་ཏེ་རྒྱུ་ལ་རག་ལས་པའི་ཕྱིར་རོ། །
དེ་ལྟར་ཕུང་པོའི་རྒྱུན་སྐྱེ་བའི་གནས་སྐབས་གསུམ་བསྟན་པ་ཞེས་བྱ་བ་ནི་འཇིག་རྟེན་ཕ་རོལ་ནས་འཇིག་རྟེན་འདི་དང་ཡང་འཇིག་རྟེན་ཕ་རོལ་ཞེས་བྱ་བ་དེ་ལྟ་བུའོ། །འདི་སྐད་བསྟན་པར་འགྱུར་ཏེ། སྲིད་པའི་ཡན་ལག་གྲངས་དུ་མ་དབྱེ་བ་ཐ་དད་པ་རྟེན་ཅིང་འབྲེལ་པར་འབྱུང་བ་དང་པོ་ལ་སོགས་པ་བར་
མེད་པ་སྐྱེ་བ་གསུམ་དང་འབྲེལ་པའི་གནས་སྐབས་ནི་སེམས་ཅན་གྱི་རྒྱུད་དུ་ཉེ་བར་བསྟན་ཏེ་དེ་རྟེན་ཅིང་འབྲེལ་པར་འབྱུང་བ་ཡན་ལག་བཅུ་གཉིས་ཆ་གསུམ་པ་སྟེ་གཞན་ནི་མ་ཡིན་ནོ། །རྟེན་ཅིང་འབྲེལ་པར་འབྱུང་བ་ཡང་འདིར་སེམས་ཅན་དུ་སྟོན་པ་ལ་མངོན་པར་འདོད་ཀྱི་སེམས་ཅན་དུ་སྟོན་