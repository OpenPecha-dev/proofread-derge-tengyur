མ་ཡིན་ནོ་ཞེས་བྱ་བ་འདི་ཇི་ལྟར་རྟོགས་ཤེ་ན། དེའི་ཕྱིར་གྲོལ་བའི་ཕྱིར་མི་འོང་བ་དང་དགྲ་བཅོམ་པ་ཞེས་བྱ་བ་རྒྱས་པར་སྨོས་ཏེ། ཕྱིར་མི་འོང་བ་སྨོས་པ་ནི་དེ་དག་ཀྱང་འདོད་པ་ལས་འདོད་ཆགས་དང་བྲལ་བའི་ཕྱིར་རོ། །མཐོང་བའི་
གཟུགས་སུ་ཟས་ཀྱི་བྱ་བ་བྱེད་པ་ན་ཇི་ལྟར་དྲི་དང་། རོ་དང་། རེག་བྱ་མིད་བཞིན་པ་དག་བཞིན་དུ་ཕྱིར་མི་འོང་བ་རྣམས་དང་དགྲ་བཅོམ་པ་ལ་ཡང་བྱེད་པར་འགྱུར་ཏེ། འདི་སྐད་དུ་ཁམ་གྱི་ཟས་ནི་ལག་ན་ཡོད་པ་འམ་སྣོད་ན་ཡོད་པས་ཟས་ཀྱི་བྱ་བ་མི་བྱེད་ཀྱི། འོན་ཀྱང་གང་གི་
ཚེ་ཁར་བཅུག་པ་དང་། སོས་མནལ་བ་དང་། མཆིལ་མས་བརླན་པ་དང་། མིད་པ་དང་། ཕོ་བ་ཁེངས་པར་གྱུར་པ་ཞེས་བྱ་བ་རྒྱས་པར་སྲིན་བུའི་རིགས་རྣམས་ལ་ཕན་པར་གྱུར་པ་དེའི་ཚེ་ཟས་ཉིད་ཀྱི་སྐྱེ་མཆེད་དུ་འགྱུར་རོ་ཞེས་གསུངས་པའི་ཕྱིར་ཏེ། ཟས་ཀྱི་དངོས་པོ་
བྱེད་ཅེས་བྱ་བའི་དོན་ཏོ། །དེ་ནི་གོང་བུ་མཐའ་དག་ལག་པ་ལ་སོགས་པ་ན་ཡོད་པ་ན་འབྱུང་བར་འགྱུར་བའི་མིང་གིས་ཁམ་གྱི་ཟས་ཞེས་བྱ་བའོ། །གང་གི་ཚེ་ཟས་ཀྱི་བྱ་བ་བྱེད་པ་དེའི་ཚེ་དྲི་དང་རོ་དང་རེག་བྱ་ཁོ་ན་ཟས་ཀྱི་མིང་ཐོབ་སྟེ། འདི་དེའི་ཚེ་ཡུལ་དུ་འགྱུར་བས་
སོ། །ཅི་སྟེ་གཟུགས་ཀྱང་ཞེས་སྨོས་ཏེ། དྲི་ལ་སོགས་པ་བཞིན་དེ་ལྟར་འདོད་ན་མི་ལྡན་པའི་འདུ་བྱེད་ཀྱི་རང་བཞིན་སྒྲ་ཡང་ཟས་སུ་འགྱུར་ཏེ། གཟུགས་ཀྱི་སྐྱེ་མཆེད་ཀྱི་མཐར་ལྟོ་བར་གནས་པས་ཕན་པར་བྱེད་པས་སོ་ཞེས་སོ། །འདི་ཇི་ལྟར་ཤེས་པར་བྱ་ཞེ་ན། དྲི་ལ་
སོགས་པ་བཞིན་སོ་སོར་ནུས་པ་མཐོང་བའི་ཕྱིར་དེའི་ཚེ་ཡང་དེའི་ཡུལ་རྣམ་པར་ཤེས་པ་མི་འཐད་པའི་ཕྱིར་རོ། །དྲི་ཙམ་ཟས་ཡིན་པ་ནི་རེ་ཞིག་ཡོད་དོ་ཞེས་འགྲུབ་བོ། །གཞན་དག་ན་རེ་གཟུགས་ནི་ཟས་མ་ཡིན་ཏེ། ཕྲད་ནས་འཛིན་པའི་དབང་པོའི་ཡུལ་མ་ཡིན་པའི་ཕྱིར་སྒྲ་
བཞིན་ནོ་ཞེས་ཟེར་རོ། །སློབ་དཔོན་དཔལ་ལེན་ན་རེ། གང་ཞིག་འདུས་པ་འདི་དག་ཐམས་ཅད་ཀྱིས་ཟ་བར་བྱེད་པས་ཟས་ཏེ་ཐ་དད་མེད་པར་བསྟན་པའི་ཕྱིར་རོ། །གང་གི་ཕྱིར་འདི་ཡོངས་སུ་འགྱུར་བ་ལས་བཅུད་དང་ཁྲག་དང་ཤ་ལ་སོགས་པའི་ངོ་བོ་བསྒྲུབ་པའི་ཕྱིར་རྒྱུད་ཉེ་བར་རྟོན་པར་