གཉིས་དང་བསམ་གཏན་གཉིས་པའི་ས་པའི་དགེ་བ་བཅུ་གཉིས་དང་ས་འོག་མ་པ་ལ་དམིགས་པ་དང་རང་གི་ས་ལ་དམིགས་པ་བརྒྱད་དང་དགེ་བ་དང་ཉོན་མོངས་ཅན་དང་ས་གོང་མ་པ་རྣམས་ནི་སྔ་མ་བཞིན་ཏེ། བསམ་གཏན་གཉིས་པ་ལ་འདོད་ཆགས་དང་བྲལ་
བའོ། །བསམ་གཏན་གསུམ་པའི་སེམས་ཐོབ་པ་འདོད་པ་དང་། བསམ་གཏན་གསུམ་པའི་ས་པ་རྣམས་དང་སྔར་གྱི་བསམ་གཏན་གསུམ་པ་ནས་སྲིད་པའི་རྩེ་མོའི་བར་གྱི་དངོས་གཞི་དང་ཉེར་བསྡོགས་དག་གི་ཚོར་བ་ལ་ཁྱད་པར་མེད་དོ། །འདི་ནི་བསམ་གཏན་
གསུམ་པའི་ཁྱད་པར་ཏེ། ཉེར་བསྡོགས་ལས་དགེ་བ་དང་། དངོས་གཞི་ལས་ཉོན་མོངས་ཅན་ནོ། །བསམ་གཏན་བཞི་པ་ནས་སྲིད་པའི་རྩེ་མོའི་བར་གྱི་ཉོན་མོངས་ཅན་ཁོ་ན་བསམ་གཏན་གཉིས་པའི་འདོད་ཆགས་དང་བྲལ་བའོ། །བསམ་གཏན་བཞི་པའི་སེམས་མ་ཐོབ་པ་འདོད་
པ་དང་བསམ་གཏན་དང་པོའི་ས་པ་རྣམས་དང་སྔ་མ་བཞིན་བསམ་གཏན་གཉིས་པའི་ས་པ་བཅུ་གཉིས་དང་དགེ་བའི་རྩ་བ་རྣམས་ཉིད་དང་དེ་འདོད་ཆགས་དང་བྲལ་བའི་ཕྱིར་བསམ་གཏན་གསུམ་པའི་ས་པའི་བཏང་སྙོམས་ཀྱི་ཉེ་བར་རྒྱུ་བ་དྲུག་དང་ས་འོག་མ་ལ་དམིགས་པའི་དགེ་བ་དང་རང་
གི་ས་ལ་དམིགས་པ་བཞི་དང་དགེ་བ་དང་ཉོན་མོངས་པ་ཅན་རྣམས་དང་། བསམ་གཏན་བཞི་པའི་ས་པ་ལ་སོགས་པ་སའི་ཉོན་མོངས་པ་ཅན་རྣམས་ཉིད་བསམ་གཏན་བཞི་པར་ཐོབ་བོ། འདོད་པ་དང་བསམ་གཏན་དང་པོ་དང་གཉིས་པ་དང་གསུམ་པ་རྣམས་དང་སྔ་མ་བཞིན་ལྡན་
ནོ། །བསམ་གཏན་གསུམ་པའི་ས་པའི་ཉེར་བསྡོགས་ལས་དགེ་བ་དང་དངོས་གཞི་ལས་ཉོན་མོངས་ཅན་ཉིད་དེ་སྲིད་པའི་རྩེ་མོའི་བར་ལས་བསམ་གཏན་གསུམ་པ་འདོད་ཆགས་དང་བྲལ་བའོ། །ནམ་མཁའ་མཐའ་ཡས་སྐྱེ་མཆེད་ཀྱི་ས་པའི་དགེ་བའི་སེམས་མ་ཐོབ་པ་ནི། བསམ་
གཏན་གསུམ་པ་ལས་དགེ་བ་ཉིད་དང་བཞི་པ་ལས་ཉོན་མོངས་ཅན་ཉིད་དེ་ལྷག་མ་སྔ་མ་བཞིན་ནོ། །དེ་ལས་གོང་མའི་སའི་སེམས་ཐོབ་པ་ནི། ནམ་མཁའ་མཐའ་ཡས་སྐྱེ་མཆེད་ཀྱི་ཉེར་བསྡོགས་ལས་འོག་མ་ལ་དམིགས་པ་བཞི་དགེ་བ་ཉིད་དང་དངོས་གཞི་ལས་ཉོན་མོངས་ཅན་