བའི་ཉོན་མོངས་པ་དག་གི་ནང་ནས་ཞེས་བྱ་བ་དེ་ལ། གནོད་སེམས་དང་རྣམ་པར་འཚེ་བ་མ་གཏོགས་པ་སེམས་ཅན་རྣམས་ལ་དུས་རིང་དུ་བདེ་བར་བྱེད་པའོ། །ཁྲོ་བ་ནི་ཀུན་ནས་མནར་སེམས་ཀྱི་དངོས་པོ་མང་དུ་འཛིན་པར་བྱེད་པའོ། །ཁོན་དུ་འཛིན་པ་ནི་སེམས་གྱ་གྱུ་བའོ། །
གཡོ་ནི་གང་གིས་ཡང་དག་པར་ཇི་ལྟ་བ་བཞིན་གསལ་བར་མི་བྱེད་པ་སྟེ། རྣམ་པར་གཡེང་བས་ཡོངས་སུ་མི་གསལ་བར་སྒྲུབ་པའོ། །ཕྲག་དོག་ནི་ཕ་རོལ་དྲན་པ་ན་སེམས་རྩུབ་པའོ། །འཚེག་པ་ནི་ཁ་ན་མ་ཐོ་བ་དང་བཅས་པའི་དངོས་པོ་ལ་དལ་དུ་འཛིན་པ་སྟེ། གང་
གི་རིགས་པར་གསོལ་པ་མི་འཛིན་པའོ། །འཆབ་པ་ནི་ཁ་ན་མ་ཐོ་བ་སྦེད་པའོ། །སེར་སྣ་ནི་ཆོས་དང་ཟང་ཟིང་དང་དགེ་བ་སྦྱིན་པ་ལ་སེམས་མཆོག་ཏུ་འགལ་བའོ། །སྒྱུ་ནི་གཞན་བསླུ་བའོ། །རྒྱགས་པ་ནི་རང་གི་ཆོས་ལ་ཆགས་པ་སྟེ། སྲེད་པའི་སེམས་ཡོངས་སུ་གཏུགས་
པའོ་ཞེས་འཆད་པར་འགྱུར་རོ། །རྣམ་པར་འཚེ་བ་ནི་གང་གིས་མཚོན་ཆ་དང་ཚིག་རྩུབ་ལ་སོགས་པ་རྣམས་ཀྱིས་གཞན་ལ་རྣམ་པར་མཐོ་འཚམ་པ་སྟེ་འཚེ་བ་ཡང་ངོ་། །ཡང་གི་སྒྲ་ནི་དབང་པོ་གཞན་ཀུན་ཏུ་རྩོམ་པ་ལ་སོགས་པ་ཉེ་བར་སྡུད་པའི་དོན་ཏོ། །སེམས་ལས་བྱུང་
བ་རྣམ་པ་ལྔ་པོ་དག་བཤད་ཟིན་ཏོ་ཞེས་བྱ་བ་ལ། གང་ཞིག་དགེ་བ་དང་མི་དགེ་བ་དང་ལུང་དུ་མ་བསྟན་པ་སེམས་ཐམས་ཅད་ལ་འབྱུང་བ་དེ་ནི་ས་མང་པོ་པ་དང་། དགེ་བ་ཁོ་ན་ལ་འབྱུང་བ་དེ་དགེ་བའི་ས་མང་པོ་པ་དང་། ཉོན་མོངས་ཅན་ཁོ་ན་ལ་འབྱུང་བ་དེ་ཉོན་མོངས་པའི་ས་མང་པོ་
དང་། མི་དགེ་བ་ཁོ་ན་ལ་འབྱུང་བ་དེ་མི་དགེ་བའི་ས་མང་པོ་པ་དང་། གང་ཞིག་ཉོན་མོངས་པ་ཆུང་ངུའི་སེམས་ལ་འབྱུང་བ་དེ་ཉོན་མོངས་པ་ཆུང་ངུའི་ས་མང་པོ་པ་ཞེས་བྱའོ། །དེ་ཐམས་ཅད་སེམས་ལས་བྱུང་བའི་རྗེས་སུ་ཡོད་པར་རྟོགས་པར་བྱའོ། །སློབ་དཔོན་འདུས་བཟང་ན་རེ་ཅིག་ཅར་
དོན་དུ་མའི་རྣམ་པར་རྟོགས་སོ་ཞེས་ཟེར་རོ། །ཆོས་གཞན་རྗེས་སུ་ཞུགས་ན་རྒྱུན་རྣམས་ལ་ཡང་རྣམ་པར་འགྱུར་བ་མཐོང་སྟེ། འབྲུ་མར་བསྣན་པ་དང་དྲི་མ་དང་ཆུ་དང་རླུང་ཞུགས་ན། མར་མེའི་རྒྱུན་ལ་ཅིག་ཅར་ཡོངས་སུ་གསལ་བ་དང་། ཡོངས་སུ་མི་གསལ་བ་དང་། སྒྲ་དང་།