པའོ། །དེ་ཡང་རྣམ་པ་དང་ལྡན་པའམ་རྣམ་པ་ཐམས་ཅད་དུ་མ་ཡིན་པར་ཐོགས་པ་དང་བཅས་པར་འདོད་ཅེ་ན། དེ་ཡང་རྣམ་པ་གསུམ་སྟེ་ཞེས་བྱ་བ་རྒྱ་ཆེར་གསུངས་ཏེ། དཔེར་ན་ལག་པ་ལ་ལག་པ་ཐོགས་པ་ནི་རང་གི་ཡུལ་དུ་དེ་སྐྱེ་བ་ལ་གེགས་སུ་གྱུར་པའི་ཕྱིར་ཏེ་
དེར་དམིགས་པ་ལ་དེ་ལྟར་བརྗོད་དོ། །རྡོ་བ་ལ་ལག་པ་ཐོགས་པ་ཡང་དེ་བཞིན་ཏེ་དེའི་ཡུལ་དུ་མི་སྐྱེ་བ་ཡིན་གྱི་འཇོམས་པ་མ་ཡིན་ནོ། །རྡོ་བ་ཡང་དེ་གཉིས་ལ་ཞེས་བྱ་བ་ལག་པའི་ཡུལ་དུ་རྡོ་བ་དག་དེའི་ཡུལ་དུ་མི་སྐྱེ་བ་ལ་ཐོགས་པ་བརྗོད་དོ། །ཡུལ་ལ་ཐོགས་པ་ནི་ཡུལ་ཅན་རྣམས་
ཡུལ་ལ་ཐོགས་པའོ། །མིག་ཆུའི་ཡུལ་གྱི་གཟུགས་རྣམས་ལ་མི་ཐོགས་ལས་ཐད་ལ་མ་ཡིན་པ་ཡང་ཡོད་དོ། །ཆུ་ལ་ཡང་ཉེ་བ་ལ་སོགས་པ་རྣམས་ཐོགས་པས་དེའི་ཕྱིར་མི་ཕལ་ཆེའི་ལྟ་བུའོ་ཞེས་གསུངས་སོ། །གཉིས་ཀར་མ་ཡིན་པ་ཡོད་དེ་ཞེས་རྒྱས་པར་འབྱུང་བ་ལ། མངལ་
དུ་ངེས་པར་འཆི་བ་དང་། དམིགས་པ་གཞན་ལ་སེམས་གཡེང་བ་དང་། འགོག་པ་དང་འདུ་ཤེས་མེད་པའི་སྙོམས་པར་འཇུག་པ་ལ་སྙོམས་པར་ཞུགས་པ་དང་འདུ་ཤེས་མེད་པ་མངོན་དུ་གྱུར་པ་དང་། འཇིག་རྟེན་གྱི་བར་དག་ཏུ་སྐྱེས་པ་རྣམས་ཀྱི་མིག་ནི་གཉི་གར་ཡང་མི་ཐོགས་སོ། །
ཕ་བོང་ཞེས་བྱ་བ་ནི་ལྤགས་བྱེའུའོ། །མི་ཕལ་ཆེའི་ལྟ་བུ་ཞེས་བྱ་བ་ལ། ཕལ་ཆེ་བ་སྨོས་པ་ནི་ཁ་ཅིག་གི་མཚན་མོར་ཡང་འཇུག་སྟེ་ལས་དང་སྨན་ལ་བལྟོས་པའི་ཕྱིར་རོ། །གཉི་གར་མ་ཡིན་པ་ཞེས་བྱ་བ་ནི་མངལ་དུ་ངེས་པར་འཆི་བ་ནས་འཇིག་རྟེན་གྱི་བར་དག་ཏུ་སྐྱེས་པའི་བར་རོ། །
དམིགས་པ་ལ་ཐོགས་པ་ནི་སེམས་དང་སེམས་ལས་བྱུང་བ་རྣམས་ཀྱི་རང་གི་དམིགས་པ་འཛིན་པ་སྟེ། དེའི་ཕྱིར་འདི་ནི་སེམས་དང་སེམས་ལས་བྱུང་བ་རྣམས་ཁོ་ནའི་རང་གི་དམིགས་པ་དག་ལ་རྣམ་པར་གཞག་གོ། །ཡང་བྱེད་པ་ཞེས་བྱ་བ་འདི་ཅི་ཞིག་ཅེ་ན་ནུས་པ་སྟེ། འདི་ལྟར་གང་
ཞིག་གང་ལ་ནུས་པར་འགྱུར་བ་དེ་ནི་དེར་དེའི་ཡུལ་ཡིན་ནོ་ཞེས་སྨྲ་བ་པོར་འགྱུར་རོ། །གང་ཞིག་དེའི་སྣང་བ་སྐྱེས་པ་ལས་སེམས་དང་སེམས་ལས་བྱུང་བ་རྣམས་ཀྱིས་འཛིན་ཅིང་དམིགས་པ་དེ་ནི་དམིགས་པའོ། །ཐོགས་པ་ནི་རྡུགས་པ་ཡིན་ལ། འཇུག་པ་མ་རྡུགས་པ་ནི་མ་རྡུགས་པ་ཡིན་ནོ་