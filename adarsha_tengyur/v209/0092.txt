མེད་པར་ཚོགས་པ་ནི་རྣམ་པར་སྨིན་པའི་རྒྱུའམ་རྒྱས་པ་ལས་བྱུང་བའི་རྒྱུའམ་སྐལ་བ་མཉམ་པའི་རྒྱུའོ། །དེ་ལྟར་རྣམ་པར་རིག་བྱེད་ཀྱི་དུས་སུ་མངོན་པར་བྱེད་པ་རྣམ་པར་རིག་བྱེད་མ་ཡིན་པ་དང་ལྡན་པ་དབྱེར་མེད་པར་ཚོགས་པ་རྣམ་པར་སྨིན་པའི་རྒྱུ་ལས་བྱུང་བ་ལ་སོགས་པ་ཡོད་
པ་མ་ཡིན་ནམ་ཞེ་ན། དེར་ནི་ཐལ་མོ་སྦྱར་བ་ལ་སོགས་པ་དགེ་བའམ་མི་དགེ་བའམ་ལུང་དུ་མ་བསྟན་པ་ཡང་རུང་སྟེ་དབྱིབས་ཀྱི་ཆོས་ལ་འདིར་ལུང་དུ་མ་བསྟན་པ་ཉིད་དོ། །དེའི་ཕྱིར་ཁ་དོག་གང་ཡིན་པ་གཟུགས་ཀྱི་སྐྱེ་མཆེད་ལྷག་མས་བསྡུས་པ་ཉིད་དོ། །དེ་ལས་གཞན་པ་དབྱིབས་
དང་ཐ་མི་དད་པའི་རྒྱུ་ཉིད་ཀྱི་ཁ་དོག་གི་རྣམ་པར་རིག་བྱེད་ཀྱི་རང་བཞིན་གཟུགས་ཀྱི་སྐྱེ་མཆེད་དེའི་རྒྱུ་མཐུན་པ་ལས་བྱུང་བ་ཉིད་ཅེས་བྱ་བ་ཁ་དོག་དང་ལྷན་ཅིག་རྒྱུ་ཚོགས་གཅིག་པ་འགལ་ལོ། །དབྱིབས་ཀྱི་སྒོ་ནས་ཡོད་པ་ཉིད་ནི་མ་ཡིན་པ་ཁོ་ནའོ་ཞེས་བརྗོད་པར་བྱའོ། །འོ་ན་གང་འདིས་
གཟུགས་ཅན་དང་ལྷན་ཅིག་སྐྱེ་བ་ངེས་པའི་མཚན་ཉིད་འདོད་ན་དབང་པོ་མེད་པ་དང་། སྒྲ་མེད་ཕྲ་རབ་རྡུལ་རྫས་བརྒྱད། །ཅེས་བྱ་བ་དེ་ལ་འདི་ཅི་ལྟར་མང་བ་ཡིན་རྣམ་པར་རིག་བྱེད་མ་ཡིན་པ་ལྷན་ཅིག་ཏུ་གྱུར་པ་ཐ་མི་དད་པའི་རྒྱུ་དང་མཐུན་པའི་རྒྱུ་དགེ་བ་དང་མི་དགེ་བ་རྣམས་ལ་དྲི་ལ་སོགས་པ་
འབྱུང་བ་ལས་གྱུར་པ་རྣམས་མེད་པའི་ཕྱིར་རོ་ཞེས་སོ། །དེ་བཞིན་དུ་རྫས་ལྔ་པོའི་རྣམ་པར་རིག་བྱེད་ཀྱི་རྡུལ་ཕྲ་རབ་དེ་ལྟར་གྲུབ་པར་འགྱུར་རོ། །འདིར་སྤྱི་ཁོ་ན་གཉིས་ཀ་ལྟ་བུར་མངོན་ཏེ་རྫས་ནི་མ་ཡིན་ནོ། །གཞན་དུ་རྫས་འགལ་བ་གཉི་གའི་རང་བཞིན་ལ་མི་འཇུག་གོ། །གང་དུ་
སྤྱི་ལ་རྣམ་པར་རིག་བྱེད་དུ་བརྗོད་པའི་དབྱིབས་བཏགས་པ་དེ་ལ་ཁ་དོག་ཀྱང་རྣམ་པར་རིག་བྱེད་དུ་ཐལ་བར་བཤད་དོ་ཞེ་ན་མ་ཡིན་ཏེ། འདིར་ཐ་མི་དད་ཚོགས་པ་ལས་བྱུང་བ་ཅུང་ཟད་ཕན་པར་བྱེད་པ་འདོད་པ་ན་སྤྱོད་པའི་རྡུལ་ཕྲ་རབ་རྫས་བརྒྱད་པ་ཅན་ཉིད་དེ་ལས་གཞན་པ་ཚོགས་པའི་དྲི་ལ་
སོགས་པ་དང་བྲལ་བ་མེད་པའི་ཕྱིར་ཞེས་པ་སྟེ་སྤྲོས་པས་ཆོག་གོ། །སྒྲ་ནི་རྣམ་པ་བརྒྱད་ཡོད་དེ། །ཞེས་བྱ་བ་ལ་འདིས་དངོས་པོ་རྣམས་སྒྲོག་པར་བྱེད་པས་ན་སྒྲའོ། །ཡང་ན་གྲག་པར་བྱེད་པས་སྒྲའོ། །བདེ་བར་གཤེགས་པ་པ་དག་ན་རེ་རྣ་བའི་ཡུལ་དུ་གྱུར་པའི་གཟུགས་འབྱུང་བ་