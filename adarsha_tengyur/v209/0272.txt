རྣམ་པར་ཤེས་པ་ན། དེའི་ཡིད་ནི་ས་གོང་མ་པ་ཡིན་ལ། གསུམ་ནི་ས་འོག་མ་པ་ཡིན་ནོ། །བསམ་གཏན་དང་པོར་སྐྱེས་པ་ཞིག་གིས་བསམ་གཏན་གཉིས་པའི་མཇུག་ཐོགས་སུ་བསམ་གཏན་དང་པོའི་ཡིད་ཀྱི་རྣམ་པར་ཤེས་པས་བསམ་གཏན་དང་པོའི་ས་པའི་ཆོས་རྣམས་ཤེས་པ་ན། ཡིད་ཀྱི་
གོང་མའི་ས་པ་ཡིན་ལ། གསུམ་ནི་འོག་མའི་ས་པ་ཉིད་དོ། །བསམ་གཏན་གསུམ་པ་དང་བཞི་པའི་མཇུག་ཐོགས་སུ་བསམ་གཏན་གཉིས་པ་དང་གསུམ་པའི་ས་པའི་ཡིད་ཀྱི་རྣམ་པར་ཤེས་པས་བསམ་གཏན་གཉིས་པ་དང་གསུམ་པའི་ས་པའི་ཆོས་རྣམ་པར་ཤེས་པ་ནི། ཡིད་ནི་གོང་མའི་
ས་པ་ཡིན་ལ། གསུམ་ནི་འོག་མའི་ས་པ་ཉིད་དོ། །བསམ་གཏན་གཉིས་པ་ལ་སོགས་པར་སྐྱེས་པ་ཡང་ཇི་ལྟར་རིགས་པར་བརྗོད་པར་བྱའོ། །འདོད་པའི་ཁམས་སུ་སྐྱེས་པ་འདོད་པར་གཏོགས་པའི་སྤྲུལ་པ་སྤྲུལ་པར་བྱེད་པ་ན། ཡིད་ནི་ཅི་རིགས་པར་བསམ་གཏན་བཞི་པའི་ས་པ་ཡིན་ལ།
གསུམ་ནི་འདོད་པར་གཏོགས་པའོ། །ལུས་འདོད་པའི་ཁམས་སུ་སྐྱེས་པ་ནི། ཡིད་ས་འོག་མ་པའོ། །དེའི་ཕྱིར་སྔར་ཐོད་རྒལ་གྱི་བསམ་གཏན་གྱི་སྙོམས་པར་འཇུག་པ་ལ་ས་གོང་མ་པའི་ཡིད་དང་རྣམ་པར་ཤེས་པ་དང་ཆོས་རྣམས་ཇི་ལྟར་སྲིད་པའོ། །འདོད་པར་གཏོགས་པའི་སྤྲུལ་པ་
སྡུད་པའི་ཚེ་ཡང་ཡིད་ནི་ས་འོག་མ་པ་དང་། ལུས་ནི་རང་གི་ས་པ་དང་། ཡིད་ཀྱི་རྣམ་པར་ཤེས་པ་ས་གོང་མ་པ་དང་། ཆོས་ནི་ཇི་ལྟར་སྲིད་པའོ། །སྐྱེ་བའི་ཚེ་ཡང་ས་གོང་མ་ཡིན་ལ། ལུས་ས་འོག་མ་པར་མི་རུང་སྟེ། ས་འོག་མ་པའི་ལུས་ཀྱི་དབང་པོ་མི་འགགས་པར་འགའ་ཡང་སྐྱེ་བར་
མི་འགྱུར་རོ། །འགའ་ཞིག་ནི་མ་ཡིན་ཡང་རིགས་མི་མཐུན་པའི་སེམས་ལ་གནས་ཏེ་དུས་བྱེད་དོ། །དེ་ལྟར་ས་གོང་མ་ལུས་ལ་ས་འོག་མ་པའི་ཡིད་མེད་པས་ཨ་བ་སཱང་བྱཾ་ས་གོང་མ་པའི་ཡིད་ས་འོག་མ་པའི་ལུས་ལ་མི་འཐད་དོ། །གང་ཞིག་ས་གོང་མ་པའི་རྣམ་པར་ཤེས་པའི་མཇུག་ཐོགས་
སུ་འདོད་པ་དང་གཟུགས་དང་གཟུགས་མེད་པའི་ཁམས་སུ་ཉིང་(རྒྱ་དཔེ་གཅིག་གི་ལུགས་འདོད་པའི་ཁམས་སུ་ཉིང་མཚམས་སྦྱར་ཞེས་པ་སྣང་།) མཚམས་སྦྱོར་བ་ན། དེའི་ཡིད་ནི་ས་གོང་མ་པ་ཡིན་ལ། ལུས་དང་ཡིད་ཀྱི་རྣམ་པར་ཤེས་པ་ནི་ས་འོག་མ་པ་ཡིན་ནོ། །ཆོས་རྣམས་ནི་དེའི་ས་པ་དང་། ས་གོང་མ་པ་དང་མི་