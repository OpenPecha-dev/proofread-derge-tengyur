སེམས་དཔའ་བཅུ་དྲུག་བསྒོམ། །འགྲོ་བའི་དབང་ཕྱུག་འདི་ཐོབ་པས། །སྐད་ཅིག་ཙམ་གྱིས་འཁྲུལ་པ་སེལ། །ཕྱོགས་བཞི་དག་ཏུ་སེམས་མ་སོགས། །རྒྱན་དེ་དག་ལས་བྱུང་བའི་སྒྲས། །ཕྱོགས་ཀུན་སྣང་བར་བྱེད་པ་ན། །དེ་ལ་རྡོ་རྗེ་སེམས་མ་ནི། །འཇམ་དཔལ་
བཞིན་དུ་ཤེས་པར་བྱ། །རིན་ཆེན་སེམས་མ་མི་བསྐྱོད་བཞིན། །ཆོས་མ་སྣང་བ་མཐའ་ཡས་བཞིན། །ལས་ཀྱི་སེམས་མ་དོན་གྲུབ་བཞིན། །ལཾ་མཾ་བཾཾ་ཏཾ། ཀུན་ལ་ཆོས་ཀྱི་གཏེར་ཆེན་འབྱུང་བ་འཐོན་པའོ། །ནུ་མ་གཉིས་ལ་ནོར་བུའི་དོ་ཤལ་གསལ་བས་བྱ། །འདི་ལྟར་
སྙིང་གི་པདྨར་གནས་པ་འདིར། །རྒྱལ་བའི་བྱང་ཆུབ་སེམས་ཀྱི་མུ་ཏིག་རྒྱན། །ཟབ་མོའི་ཆོས་སྒྲོགས་ཟབ་པ་ལྟ་བུར་གྱུར་པ་ཡི། །སྐ་རགས་སིལ་སིལ་ནང་ནས་སྣང་བ་ནི། །རྒྱལ་བའི་བདག་ཉིད་འཁོར་ལོ་ནི། །སྣང་བས་དེ་རྣམས་དཔག་ཏུ་མེད་པར་འགྱུར། །རྡོ་རྗེ་
ལྕགས་ཀྱུ་དཀར་ལ་དམར། །གཡས་བརྐྱང་བ་ཡི་གནས་བཞུགས་པ། །ཤར་སྒོ་གཡས་དང་གཡོན་གྱི་ནི། །ལྕགས་ཀྱུ་བསྒྲེངས་ནས་གནས་པ་ཡིན། །ལྷོ་སྒོར་རྡོ་རྗེ་ཞགས་པ་ནི། །སྐུ་མདོག་སེར་པོ་རྗེས་དྲན་བྱ། །གཡས་བརྐྱང་པ་ཡིས་གནས་པ་དེའི། །ཞགས་
པས་གུགས་ཤིང་འདུལ་བ་ཡིན། །ནུབ་སྒོར་རྡོ་རྗེ་ལྕགས་སྒྲོག་ནི། །སྐུ་མདོག་དམར་པོ་འཇིགས་བྱེད་པ། །ས་གའི་འདུག་སྟངས་བཞུགས་པ་དང་། །ཕྱག་གཉིས་རྡོ་རྗེ་ལྕགས་སྒྲོག་བསྡམས། །བྱང་སྒོར་རྡོ་རྗེ་དྲིལ་བུ་ནི། །སྐུ་མདོག་ལྗང་གུ་དང་ལྡན་པ། །དྲིལ་བུའི་སྒྲ་
ཡིས་བདུད་རྣམས་འཇོམས། །ཟླུམ་པོའི་འདུག་སྟངས་སུ་བཞུགས་པ། །རྡོ་རྗེ་འབེབས་པ་ཞེས་གྲགས་ཏེ། །པདྨ་ཉི་དཀྱིལ་དབུས་གནས་པ། །ཉི་མ་བྱེ་བའི་འོད་པས་ལྷག །ཛཿཧཱུཾ་བཾ་ཧོཿཞེས་བྱ་བའི། །འཕྲོ་བའི་ས་བོན་བླ་མེད་པའོ། །སྦྱིན་དང་ཚུལ་ཁྲིམས་
བཟོད་བརྩོན་འགྲུས། །བསམ་གཏན་དེ་བཞིན་ཤེས་རབ་དང་། །སྟོབས་དང་དེ་བཞིན་ཐབས་དང་ནི། །སྨོན་ལམ་ཡེ་ཤེས་ཞེས་བྱ་བ། །འབྲས་བུའི་གནས་ཀྱི་ཕ་རོལ་ཕྱིན། །རྡོ་རྗེ་དྲིལ་བུ་ཡང་དག་ལྡན། །མདོག་དཀར་རྡོ་རྗེ་སེམས་དཔའ་ཡི། །འཁོར་དུ་དེ་དག་གནས་