བོའི་རྒྱལ་པོ་ནི་གསེར་གྱི་མདོག་ཅན། ཆགས་པ་ནི་དམར་པོ། ལེགས་པ་ནི་མར་གད་ཀྱི་མདོག་ཅན། རིན་ཆེན་ཧཱུཾ་མཛད་དང་། ཁྲོ་བོ་ཁྲོ་གཉེར་ནི་གསེར་གྱི་མདོག་ཅན། ཉི་མ་ནི་ཉི་མའི་ཁ་དོག དཔལ་ནི་ནམ་མཁའི་མདོག་ཅན། བཞད་པ་ནི་དཀར་པོ། ཆོས་ཀྱི་ཧཱུཾ་མཛད་
དང་། རྡོ་རྗེ་ཁྲོ་བོ་ཆོས་ནི་དཀར་དམར། རྣོན་པོ་ནི་སྔོ་བསངས། རྒྱུ་ནི་གསེར་གྱི་མདོག་ཅན། སྨྲ་བ་ནི་ཟངས་ཀྱི་མདོག་ཅན། ལས་ཀྱི་ཧཱུཾ་མཛད་དང་། ཁྲོ་བོ་རྡོ་རྗེ་ལས་ནི་སྣ་ཚོགས་པའི་མདོག་ཅན། སྲུང་བ་ནི་གསེར་གྱི་མདོག་ཅན། གནོད་སྦྱིན་ནི་ཁ་དོག་ནག་པོ། ཁུ་ཚུར་ནི་ཁ་དོག་སེར་པོ། 
སྒེག་མོ་ནི་སྔོ་བ། ཕྲེང་བ་མ་སེར་མོ། གླུ་མ་དཀར་དམར། གར་མ་སྣ་ཚོགས་པའི་མདོག་ཅན། བདུག་པ་མ་སྔོན་མོ། མེ་ཏོག་མ་སེར་མོ། མར་མེ་མ་དམར་སྐྱ། བྱུག་པ་མ་སྣ་ཚོགས་པའི་མདོག་ཅན། ཕྱིའི་དཀྱིལ་འཁོར་དང་། ནང་གི་དཀྱིལ་འཁོར་གྱི་ཤར་སྒོའི་དབུས་ཀྱི་རྡོ་རྗེ་ལྕགས་ཀྱུ་
དག་ནི་སྔོན་པོ། ཕྱི་དང་ནང་གི་དཀྱིལ་འཁོར་གྱི་ལྷོའི་སྒོའི་རྡོ་རྗེ་ཞགས་པ་ནི་སེར་པོ། ཕྱི་དང་ནང་གི་དཀྱིལ་འཁོར་གྱི་ནུབ་སྒོའི་རྡོ་རྗེ་ལྕགས་སྒྲོག་མ་དག་ནི་དམར་སྐྱ། ཕྱི་དང་ནང་གི་དཀྱིལ་འཁོར་གྱི་བྱང་གི་སྒོའི་དབུས་ཀྱི་རྡོ་རྗེ་འབེབས་པ་དག་ནི་སྣ་ཚོགས་པའི་མདོག་ཅན་བྲི་བར་བྱའོ། །ཤར་
ཕྱོགས་ཀྱི་ཁྱམས་ཀྱི་ནང་དུ་བྱམས་པ་ལ་སོགས་པ་བསྐལ་པ་བཟང་པོའི་བྱང་ཆུབ་སེམས་དཔའ་ཉིས་བརྒྱ་བཞི་བཅུ་རྩ་དགུ་པོ་རྡོ་རྗེ་རྩེ་ལྗ་པ་འབར་བ་བསྣམས་པ། ལྷོ་ཕྱོགས་ཀྱི་ཆ་ལ་རྡོ་རྗེ་རིན་པོ་ཆེ་བསྣམས་པ། ནུབ་ཕྱོགས་སུ་རྡོ་རྗེ་པདྨ་བསྣམས་པ། བྱང་ཕྱོགས་སུ་སྣ་ཚོགས་རྡོ་རྗེ་བསྣམས་པ་
ཉིས་བརྒྱ་བཞི་བཅུ་རྩ་དགུ་བསྐལ་པ་བཟང་པོའི་བྱང་ཆུབ་སེམས་དཔའ་བྲི་བར་བྱའོ། །རྡོ་རྗེ་སེམས་དཔའ་ལ་སོགས་པ་ནས། བསྐལ་པ་བཟང་པོའི་མཐར་ཐུག་པ་དེ་དག་ཐམས་ཅད་གཡོན་བརྐྱང་བའི་རྣམ་པས་གནས་པ། གཡོན་པ་སྙིང་གར་ཁྲོ་བོའི་ཁུ་ཚུར་གྱིས་སྡིགས་མཛུབ་མཛད་པ། 
གཡས་པས་ཁྲོ་བོའི་ཁུ་ཚུར་གྱིས་རང་གི་མཚན་མ་བསྣམས་ནས་ཚམ་ངམ་མཛད་པའོ། །སྒེག་མོ་ལ་སོགས་པ་གསང་བའི་མཆོད་པའི་ལྷ་མོ་བརྒྱད་ཀྱང་གཡོན་བརྐྱང་བའི་གནས་པས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ཚུལ་གྱིས་བཞུགས་པ་ཡིན་ནོ། །དེ་ལ་བྱམས་པ་ལ་སོགས་