འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་བཤད་པ་ཉིད་ཀྱི་རྡོ་རྗེ་ཁུ་ཚུར་གཉིས་སུ་བྱས་པ་ནི་སྒེག་མོ་ལ་སོགས་པ་ནས། རྡོ་རྗེ་འབེབས་པའི་མཐར་ཐུག་པའི་ལས་ཀྱི་ཕྱག་རྒྱ་བཅིང་བར་བྱའོ། །རྣམ་པར་སྣང་མཛད་ལ་སོགས་པ་ནས། ལས་ཀྱི་ཧཱུཾ་
མཛད་ཀྱི་བར་གྱི་དམ་ཚིག་གི་ཕྱག་རྒྱའི་སྦྱོར་བས་འཇིག་རྟེན་གསུམ་ལས་རྣམ་པར་རྒྱལ་བའི་གཟུངས་ཀྱི་དཀྱིལ་འཁོར་གྱི་ཕྱག་རྒྱ་ཆེན་པོ་དང་། དམ་ཚིག་གི་ཕྱག་རྒྱ་ཆེན་པོ་བཤད་པར་ཤེས་པར་བྱའོ། །དེ་ནས་སྒེག་མོ་ལ་སོགས་པའི་ཕྱག་རྒྱའི་དོན་གསལ་པོར་བརྗོད་པར་བྱ་སྟེ། རྡོ་རྗེ་
བསྡམས་པ་ནང་བཅིངས་ལ། །མཛུབ་མོ་གཉིས་ནི་གྱེན་དུ་བསྒྲེང་། །རྡོ་རྗེ་མཛུབ་མོ་སོ་སོར་བྱས། །སྙིང་གར་མཐེ་བོ་བསྙམས་ལ་གཞག །རབ་ཏུ་བརྐྱང་བ་ཕྲེང་བ་མའོ། །ཐལ་མོ་སྦྱར་བ་ཁ་ནས་དབྱུང་། །གར་ལས་ཐལ་མོ་སྤྱི་བོར་གཞག །རྡོ་རྗེ་བཅིང་བ་ཐུར་དུ་བླུགས། །རང་
གི་ཐལ་སྦྱར་གྱེན་དུ་གཏོར། །མཐེ་བོ་བསྙམས་ཏེ་རབ་ཏུ་བསྡམས། །རབ་ཏུ་བརྐྱང་ནས་བྱུག་པའོ། །མཛུབ་མོ་གཅིག་པུ་བཀུག་པ་དང་། །མཐེ་བོ་གཉིས་ནི་མདུད་པ་དོར། །མཐེ་བོ་མཛུབ་མོ་མདུད་པར་བཅིངས། །རྡོ་རྗེ་བཅིངས་པ་མཛུབ་མོ་བསྡམས། །ཞེས་བྱའོ། །ཕཊ་ཅེས་བྱ་བ་
ནི་གཟུངས་ཀྱི་ཁྲོ་བོ་རྡོ་རྗེ་སེམས་དཔའི་ཆོས་ཀྱི་ཕྱག་རྒྱ་ལྕེ་ལ་བསམ་པར་བྱའོ། །དེ་བཞིན་མཐའ་མར་ཕཊ་ཅེས་བྱ་བ་ནི། གཟུངས་ཀྱི་ཁྲོ་བོ་རྡོ་རྗེ་ཁུ་ཚུར་གྱི་ལྗགས་ལ་བསམ་པར་བྱའོ། །རྣམ་པར་སྣང་མཛད་དང་། རྡོ་རྗེ་སེམས་མ་དང་། རྡོ་རྗེ་ཧཱུཾ་མཛད་ཀྱི་ནི་ཧཱུཾ་ངོ་། །གཟུངས་ཀྱི་རིན་
ཆེན་ཧཱུཾ་མཛད་དང་། ཁྲོ་བོ་རྡོ་རྗེ་རིན་ཆེན་མའི་ཏྲཱཾ་ངོ་། །གཟུངས་ཀྱི་ཆོས་ཀྱི་ཧཱུཾ་མཛད་དང་། རྡོ་རྗེ་ཆོས་མའི་ཧྲཱིཿའོ། །ལས་ཀྱི་ཧཱུཾ་མཛད་དང་། རྡོ་རྗེ་ལས་མའི་ནི་ཡི་གེ་ཨཿའོ། །མ་ཧཱ་རཱ་ཏི་ཧཱུཾ། རཱ་པ་ཤྭ་པེ་ཧཱུཾ། ཤྲོ་ཏ་སཽ་ཁྱ་ཧཱུཾ། སརྦ་པཱུ་ཛ་ཧཱུཾ། པྲ་ཧ་ལ་ད་ནི་ཧཱུཾ། ཕ་ལ་ག་མི་ཧཱུཾ། སུ་ཏེ་ཛ་གྲི་ཧཱུཾ། སུ་གནྔྷི་
གི་ཧཱུཾ། ཨ་ཡ་ཧི་ཛ་ཧཱུཾ། ཨ་ཧི་ཧཱུཾ་ཧཱུཾ་ཧཱུཾ། ཧེ་སྥོཊ་བ་ཾཧཱུཾ། གྷཎྜ་ཨཿཨཱཿཧཱུཾ། ཞེས་བྱ་བ་གཟུངས་ཀྱི་སྒེག་མོ་ནས་བརྩམས་ནས། གཟུངས་ཀྱི་རྡོ་རྗེ་འབེབས་པའི་བར་གྱི་ལྗགས་ལ་བསམ་པར་བྱའོ། །མདོར་ན་ལས་ཀྱི་ཕྱག་རྒྱ་ནི། །རྡོ་རྗེ་ཁུ་ཚུར་གཉིས་བྱས་ཏེ། །ཞེས་བྱ་བ་ནི་གཟུངས་ཀྱི་རྡོ་རྗེ་ཁུ་