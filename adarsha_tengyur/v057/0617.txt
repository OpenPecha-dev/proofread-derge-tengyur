གིས་སྡིག་པ་བསྲེག་པར་བྱའོ། །དེ་ལ་འདི་ནི་ཞི་བའི་སྦྱིན་སྲེག་གི་སྙིང་པོ་ཡིན་ཏེ། ཨོཾ་སརྦྦ་པཱ་པཾ་ད་ཧ་ན་བཛྲ་ཡ་ཆེ་གེ་མོ་པཱ་པཾ་ནིར་ད་ཧ་ན་སྭཱ་ཧཱ། དེ་ལྟར་སྦྱིན་སྲེག་བྱས་པའི་མཐར། ཨོཾ་སརྦྦ་ཏ་ཐཱ་ག་ཏ་མུཥྚི་བཾ་ཞེས་བྱ་བ་རིགས་ཀྱི་སྙིང་པོ་བརྗོད་ནས། ལན་གསུམ་གྱི་བར་དུ་
མར་གྱི་དགང་བླུགས་ཀྱིས་མེ་སྦར་ལ་ཡི་གེ་ཧཱུཾ་བཟླས་ཏེ། མཆོད་ཡོན་ཕུལ་ནས། དེ་ནས་འཐོར་འཐུང་དང་བསང་གཏོར་བྱས་ལ་མཚན་བརྒྱ་རྩ་བརྒྱད་པས་བསྟོད་དེ། མཆོད་པ་ཐམས་ཅད་ཀྱིས་ཡང་དག་པར་མཆོད་ལ། ཕྱག་བྱས་ཏེ་མཆོད་ཡོན་ཕུལ་ནས། མངོན་པར་འདོད་པ་དངོས་གྲུབ་ཀྱི་
ཕྱིར། གསོལ་བ་བཏབ་ལ་ཕྱག་རྒྱ་དགྲོལ་བར་འདོད་ན། བཛྲ་སཏྭ་བཛྲ་སཏྭ་ཞེས་ཡང་དང་ཡང་བཟླ་བར་བྱའོ། །ཨོཾ་ཁྱེད་ཀྱིས་སེམས་ཅན་དོན་ཀུན་མཛད། །རྗེས་སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་། །སླར་ཡང་འབྱོན་པར་མཛད་དུ་གསོལ། །ཞེས་
གསོལ་བ་བཏབ་ནས་རྡོ་རྗེ་སེམས་མའི་ཕྱག་རྒྱ་བཅིངས་ཏེ། གྱེན་དུ་བཀྲོལ་ལ་བཛྲ་སཏྭ་མུཿཞེས་བྱའོ། །དེ་ལྟར་རྒྱལ་བའི་བཞུགས་གནས་ཀྱི་དཀྱིལ་འཁོར་དུའམ། སངས་རྒྱས་ཀྱི་ཡུལ་དུ་སྒྲུབ་པ་པོ་མངོན་པར་འདོད་པའི་དབང་གིས་བཅོམ་ལྡན་འདས་གཤེགས་སུ་གསོལ་བར་བྱའོ། །སླར་
ཡང་མེ་ལྷའི་སྦྱོར་བས་མེ་ཏོག་གིས། དེའི་སྔགས་དང་ལྡན་པས་ཐབ་ཀྱི་དབུས་སུ་བཞུགས་སུ་གསོལ་ལ། བསང་གཏོར་དང་འཐོར་འཐུང་བྱས་ནས། སྦྱིན་སྲེག་གི་རྫས་ལྷག་མ་རྣམས་ཀྱི་སྦྱིན་སྲེག་གིས་ཚིམ་པར་བྱས་ལ། དགང་བླུགས་དང་འཐོར་འཐུང་ཕུལ་ལ། བསང་གཏོར་བྱས་ནས་མཆོད་
པ་དང་། མཆོད་ཡོན་ཕུལ་ཏེ། མངོན་པར་འདོད་པའི་དངོས་གྲུབ་དེས་བླང་བར་བྱའོ། །དེ་ནས་བཛྲ་སཏྭ་ཞེས་སྔ་མའི་བཟླས་པ་བྱས་ལ། ཕྱག་རྒྱ་དགྲོལ་བ་ལ་སོགས་པ་བྱས་ནས། སྔ་མ་བཞིན་དུ་གཤེགས་པའི་ཕྱིར་བསྐུལ་ཏེ། བཛྲ་ཧཱུཾ་མུཿཞེས་བྱ་བས་སྤྱི་བོར་བཀྲོལ་ལ་གཤེགས་སུ་
གསོལ་བར་བྱའོ། །དེ་ནས་རང་གི་ལྷ་ཇི་ལྟ་བ་བཞིན་དུ་མཆོད་ནས་སྔ་མ་བཞིན་དུ་གཤེགས་སུ་གསོལ་ནས་ལྡང་བར་བྱའོ། །དེ་ལྟར་ཉིན་རེ་ཞིང་ཐུ་བཞིའི་སྦྱོར་བའམ། ཐུན་གསུམ་གྱི་སྦྱོར་བས་རྟག་ཏུ་བྱའོ། །ཇི་ལྟར་ཞི་བས་རང་དང་གཞན་ལ་བྱེད་པ་དེ་བཞིན་དུ་འདིར་ཡང་། ཡམ་ཤིང་