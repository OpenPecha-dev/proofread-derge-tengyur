པའི་ཚུལ་དུ་བྱེད་པ་ནི་ཁྲོ་བོ་རྡོ་རྗེ་བཞད་པའིའོ། །མཛུབ་མོའི་སེན་མོ་སྦྱར་བར་བྱ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས་མཛུབ་མོ་གཉིས་ཀྱི་སེན་མོ་སྦྱར་བ་ནི་ཁྲོ་བོ་རྡོ་རྗེ་ཆོས་ཀྱིའོ། །གཡས་པས་རལ་གྲི་བཅངས་པའོ། །ཞེས་བྱ་བ་ནི་ཁམས་གསུམ་རྣམ་པར་
རྒྱལ་བའི་ཕྱག་རྒྱ་ཉིད་ལས་གཡས་པའི་མཛུབ་མོ་རྡོ་རྗེ་ཁུ་ཚུར་གྱི་སྦྱོར་བ་ལས་རལ་གྲི་འཛིན་པའི་ཚུལ་དུ་བྱེད་པ་ནི་ཁྲོ་བོ་རྡོ་རྗེ་རྣོན་པོའིའོ། །གུང་མཛུབ་མཉམ་བསྒྲེང་འཁོར་ལོ་ཡི། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས། གུང་མོ་དང་མཛུབ་མོར་བཅས་པ་བསྒྲེངས་ནས། 
རྡོ་རྗེ་ཐལ་མོའི་ཚུལ་གྱིས་དེའི་དབུས་མ་བཅིངས་པ་ནི་ཁྲོ་བོ་རྡོ་རྗེ་རྒྱུའིའོ། །ཁ་ཡི་ནང་ནས་དབྱུང་བར་བྱ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ལས། ཚིག་འབྱིན་པའི་ཚུལ་གྱིས་ཁའི་ཕྱོགས་སུ་གྱེན་དུ་འདྲེན་པ་ནི་ཁྲོ་བོ་རྡོ་རྗེ་སྨྲ་བའིའོ། །མཛུབ་མོ་གུང་མོ་རྡོ་རྗེར་བྱ། །
ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ལས། གཡས་པའི་གུང་མོ་དང་མཛུབ་མོ་གཉིས་སྦྱར་ནས་བསྒྲེང་སྟེ། གཡོན་པའི་མཛུབ་མོ་དང་གུང་མོ་གཉིས་ཁབ་ལྟར་བྱས་པ་ནི་ཁྲོ་བོ་རྡོ་རྗེ་ལས་ཀྱིའོ། །མཛུབ་མོ་གཉིས་ནི་མགུལ་པར་བསྐོར། །ཞེས་བྱ་བ་ནི་ཁམས་
གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས་མཛུབ་མོ་གཉིས་ཀྱི་མགྲིན་པ་རྐམ་པའི་ཚུལ་དུ་འཛིན་པ་ནི་ཁྲོ་བོ་རྡོ་རྗེ་སྲུང་བའིའོ། །མཛུབ་མོ་གཉིས་ནི་མཆེ་བ་ཆེ། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ཉིད་ལས། མཛུབ་མོ་གཉིས་བརྐྱང་ནས་མཆེ་བའི་ཚུལ་དུ་ཁར་
འཛིན་པ་ནི་ཁྲོ་བོ་རྡོ་རྗེ་གནོད་སྦྱིན་གྱིའོ། །མཛུབ་མོ་བཀུག་པ་རྡོ་རྗེ་བཅིངས། །ཞེས་བྱ་བ་ནི་ཁམས་གསུམ་རྣམ་པར་རྒྱལ་བའི་ཕྱག་རྒྱ་ལས། གཡས་པའི་མཛུབ་མོ་རང་གི་མཐེ་བོའི་རྒྱབ་སྦྱར་ལ། གཡོན་པའི་མཛུབ་མོའི་ཡང་དེ་བཞིན་དུ་བྱས་པ་ནི། ཁྲོ་བོ་རྡོ་རྗེ་ཁུ་ཚུར་གྱི་དམ་ཚིག་གི་
ཕྱག་རྒྱའོ། །རྡོ་རྗེ་སྒེག་མོ་ལ་སོགས་པ། །སེམས་མའི་ཕྱག་རྒྱ་དེ་ཉིད་ཧཱུཾ། །ཞེས་བྱ་བ་ནི་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོར་སྒེག་མོ་ལ་སོགས་པའི་དམ་ཚིག་གི་ཕྱག་རྒྱ་བསྟན་པ་གང་ཡིན་པ་དེ་ཉིད་ཀྱིས་ཁམས་གསུམ་རྣམ་པར་རྒྱལ་བའི་དཀྱིལ་འཁོར་ཆེན་པོར་ཡང་། མཛུབ་མོ་