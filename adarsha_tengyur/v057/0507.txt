སུ་དགྲོལ་བར་བྱའོ། །དེ་ལྟར་རྣལ་འབྱོར་ཆེན་པོ་རྫོགས་ནས། བཅོམ་ལྡན་འདས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་ཆེན་པོ་བཅིངས་ཏེ། ཡིད་ཀྱིས་ནམ་མཁའི་ཕྱོགས་སུ་གནས་ལ། རླུང་གི་དཀྱིལ་འཁོར་ལ་ཡི་གེ་ཧཱུཾ་ལས་འབར་བའི་རྡོ་རྗེ། རྡོ་རྗེའི་ལྟེ་བ་ལ་ཡི་གེ་བ་བསམ་པར་བྱའོ། །དེ་ནས་
རྡོ་རྗེ་དེ་ལས་རྡོ་རྗེ་འབར་བའི་འོད་ཟེར་འཁྲུགས་པ། བསྐལ་པའི་མེ་ཆེན་པོ་ལྟ་བུས་སངས་རྒྱས་ཀྱི་ཞིང་ཐམས་ཅད་ཐལ་བར་བྱས་པར་བསམ་པར་བྱའོ། །དེ་ནས་ནམ་མཁའི་ཕྱོགས་སུ་སྟོང་གསུམ་པའི་སངས་རྒྱས་ཀྱི་ཞིང་གི་ཚད་དང་མཉམ་པའི་ཡི་གེ་ཁཾ་རྣམ་པར་སྣང་མཛད་ཀྱི་རང་བཞིན་ཁ་དོག་དཀར་པོ་
བདུད་རྩིའི་ཆུ་རྒྱུན་འཛིན་པས་བསྲེགས་པའི་སངས་རྒྱས་ཀྱི་ཞིང་རྣམས་བཀྲུས་ནས། སངས་རྒྱས་ཀྱི་ཞིང་སྟོང་པ་དེ་དག་ཐམས་ཅད་འོ་མ་ཅན་གྱི་རྒྱ་མཚོ་དང་མཚུངས་པར་དབའ་རླབས་འཁྲུགས་པའི་ཕྲེང་བ་ཅན་གྱི་བདུད་རྩིའི་རྒྱ་མཚོ་ཆེན་པོ་གནས་པར་བསམ་མོ། །དེ་ནས་རྒྱ་མཚོ་ཆེན་པོ་དེ་ལ་ཡི་གེ་རཾ་བཀོད་
ནས། དེ་ནས་ཡི་གེ་རཾ་གྱི་མེས་རྒྱ་མཚོ་ཆེན་པོ་དེ་བསྐོལ་བའི་ལྷག་མར་གྱུར་པའི་ཡི་གེ་པཾ་ལས་པདྨ་ཆེན་པོ་པདྨ་ཆུང་ངུ་དཔག་ཏུ་མེད་པས་བསྐོར་བར་གྱུར་པར་བསམ་པར་བྱའོ། །ཡང་པདྨ་དེའི་རྩ་བར་ཡི་གེ་པྲ་གསེར་གྱི་མདོག་ཅན་བསམས་ལ། གསེར་གྱི་རུས་སྦལ་ཚད་གཞལ་དུ་མེད་པ་པདྨ་ཐམས་ཅད་ཀྱི་གཞིར་གྱུར་
པར་བསམ་པར་བྱའོ། །ཡང་པདྨའི་ལྟེ་བར་ཡི་གེ་པྲ་ཤེས་རབ་ཀྱི་ཕ་རོལ་ཏུ་ཕྱིན་པའི་རང་བཞིན་བསམས་ལ། ནམ་མཁའི་ཕྱོགས་ཀྱི་ཡི་གེ་ཁཾ་དཀར་པོ་རྣམ་པར་སྣང་མཛད་ཀྱི་རང་བཞིན་ཅན་འོངས་ནས། པདྨའི་ལྟེ་བ་ལ་གནས་པར་བསམ་པར་བྱའོ། །དེ་ནས་པདྨ་དང་། ཡི་གེ་པྲ་དང་། ཡི་གེ་ཁཾ་གཅིག་ཏུ་
གྱུར་པ་ལས། རིའི་རྒྱལ་པོ་རི་རབ་བསྐྱེད་པར་བསམ་པར་བྱའོ། །ཨོཾ་དྲྀ་ཌྷོ་མེ་བྷ་བ། རཀྵ་སརྦཾ་སྭཱ་ཧཱ་ཞེས་བྱ་བ་དང་། རྡོ་རྗེ་བསྡམས་པ་བརྐྱང་བ་ས་ལ་རེག་པས་རྡོ་རྗེའི་རང་བཞིན་དུ་བྱིན་གྱིས་བརླབ་པར་བྱའོ། །རི་རབ་ཀྱི་སྟེང་དུ་རྡོ་རྗེ་རྒྱུའི་ཕྱག་རྒྱ་ཇི་ལྟ་བས་རྩེ་མོ་རྡོ་རྗེ་དང་། ནོར་བུ་རིན་པོ་ཆེ་ལས་བྱས་པའི་
ཁང་བུ་བརྩེགས་པ་སྤྲུལ་ལ། དེར་ཨ་སིཾ་ཨ་ལས་རྣམ་པར་སྣང་མཛད་ཀྱི་གནས་སུ་སེང་གེའི་གདན། ཧཱུཾ་གཽ་ཧཱུཾ་ལས་མི་བསྐྱོད་པའི་གནས་སུ་གླང་པོ་ཆེའི་གདན། ཏྲཱཾ་བཾ་ཏྲཱཾ་ལས་རིན་ཆེན་འབྱུང་ལྡན་གྱི་གནས་སུ་རྟའི་གདན། ཧྲཱིཿམཾ་ཧྲཱིཿལས་འོད་དཔག་ཏུ་མེད་པའི་གནས་སུ་རྨ་བྱའི་གདན། ཨཿགཾ་ཨཿལས་