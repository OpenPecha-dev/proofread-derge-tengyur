མ་ཡ་ཧཱུཾ་ཞེས་བྱ་བ་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་བཤད་པའི་ཚོན་གྱི་ཕྱག་རྒྱ་དང་བཅས་པས་དཀར་པོ་ལ་སོགས་པ་ཁ་དོག་རེ་རེ་ཞིང་སྔགས་ལན་བདུན་བཟླས་པ་བྱས་ནས་ཁ་དོག་རྣམ་པ་ལྔས་དགང་བར་བྱའོ། །ཐོག་མར་ཇི་ལྟར་བརྩམ་པར་བྱ་བ་ཡིན་ཞེ་ན། 
གཡོན་པའི་རྡོ་རྗེ་ཁུ་ཚུར་ཆེས། །ཆོ་ག་བཞིན་དུ་གཟུང་བར་བྱ། །དང་པོ་བྲིས་ནས་ཞེས་བྱ་བ་ནི། ཐོག་མར་གཡོན་པའི་རྡོ་རྗེ་ཁུ་ཚུར་གྱིས་ཚོན་རྩི་བླངས་ལ་བྲི་བར་བྱའོ། །ཕྱིས་ཅི་བདེ་བ་ཞེས་བྱ་བ་ནི། ཚོན་རྩིའི་ལས་བྱེད་པ་ནའོ། །དེ་ནས་རྡོ་རྗེ་སློབ་དཔོན་ནི། མཉམ་པར་བཞག་ལ་དབུས་
འདུག་ནས། །ཞེས་བྱ་བ་ནི། དེ་ལ་དེ་ནས་ཞེས་བྱ་བ་ནི། ཚོན་སྣ་ལྔས་སོ་སོ་ཞིང་ཡང་དཀྱིལ་འཁོར་བྲི་བ་ནི། རྣམ་པར་སྣང་མཛད་ལ་སོགས་པ་ནས། རྡོ་རྗེ་འབེབས་པའི་བར་གྱི་གནས་རྣམས་སུ་བྲི་བར་བྱའོ། །སྔ་མ་བཞིན་དུ་ཁྲོ་བོ་ཏི་རཱིནྟི་རིའི་ཕྱག་རྒྱས་ཞུགས་ཏེ། དཀྱིལ་འཁོར་གྱི་སྒོ་ཐམས་
ཅད་དབྱེ་བར་བྱ་བ་ནི། ཨོཾ་བཛྲོ་དྒྷ་ཊ་ས་མ་ཡ་པྲ་བེ་ཤ་ཤཱི་གྷྲཾ་སྨ་ར་བཛྲ་ས་མ་ཡ་ཧཱུཾ་ཕཊ། ཅེས་བརྗོད་པས་སྔར་བཤད་པའི་ཕྱག་རྒྱས་དཀྱིལ་འཁོར་གྱི་སྒོ་རྣམས་དབྱེ་བར་བྱའོ། །དེ་ལྟར་ཉེ་བར་མཚོན་པའི་ཚིག་བསྟན་ནས་ད་ནི་རྣམ་པར་སྣང་མཛད་ལ་སོགས་པ་ཇི་ལྟ་བ་དེ་བཞིན་དུ་བྲི་བར་བྱའོ་ཞེས་རྣམ་
པར་འགྲེལ་པ་ནི། གསེར་རམ་ཡང་ན་དངུལ་ཡང་རུང་། །ཞེས་བྱ་བ་ལ་སོགས་པ་ནི། དེ་ལ་དཀྱིལ་འཁོར་གྱི་དབུས་ན་གནས་པའི་ཕུར་བུ་ཧཱུཾ་བཞི་བརྗོད་ཅིང་བཏོན་ལ། དེའི་ཁུང་བུ་དྲི་ཞིམ་པོ་དང་བཅས་པའི་ཚོན་སྣ་ལྔས་བཀང་ལ། འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་
འཁོར་ཆེན་པོ་ལས་བཤད་པའི་སྐུ་མདོག་དང་དབྱིབས་ཀྱིས་བཅོམ་ལྡན་འདས་རྣམ་པར་སྣང་མཛད་དཀྱིལ་འཁོར་གྱི་དབུས་སུ་གཞག་པར་བྱའོ། །ཨོཾ་སརྦ་བིད་ཅེས་བརྗོད་དོ། །རྡོ་རྗེ་ཧཱུཾ་མཛད་ལ་སོགས་པ་ཡང་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོ་ལས་བཤད་པའི་ཚུལ་
གྱིས། བཅོམ་ལྡན་འདས་ཀྱི་ཤར་ཕྱོགས་ལ་སོགས་པར་བྲི་བར་བྱ་སྟེ། ཨོཾ་སུཾ་བྷ་ནི་སུཾ་བྷ་ཧཱུཾ། གྲྀཧྞ་གྲྀཧྞ་ཧཱུཾ། གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ། ཨཱ་ན་ཡ་ཧོ་བྷ་ག་བཱན་བཛྲ་ཧཱུཾ་ཕཊ། ཅེས་བྱ་བ་ལ་སོགས་པ་ནི་སྙིང་པོའོ། །བཅོམ་ལྡན་འདས་རྡོ་རྗེ་ཧཱུཾ་མཛད་ཀྱི་ཞབས་དྲུང་དུ་དབང་ཕྱུག་ཆེན་པོ་དང་། ཨུ་མ་ཡང་