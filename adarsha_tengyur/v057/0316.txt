རྡོ་རྗེ་བསྡམས་པ་ལས་མཐེ་བོང་དང་མཐེའུ་ཆུང་གཉིས་ཀ་ཕན་ཚུན་རྩེ་སྤྲད་དེ་བསྐྱེད་པ་གང་ཡིན་པ་དེ་ནི་ལས་ཀྱི་ཡིན་པར་བཤད་དེ། རྡོ་རྗེ་ལས་ཀྱི་ཕྱག་རྒྱ་དེ་ཉིད་ལས་མཛུབ་མོ་གཉིས་ཕན་ཚུན་སྦྱར་ཏེ་གཤིབས་ལ་སྙིང་གར་གཞག་གོ། །ཇི་ལྟར་གཞག་ཅེ་ན་བརྐྱང་སྟེ་གཞག་ཅེས་པ་
སྟེ། ལག་མཐིལ་གཉིས་ལེགས་པར་བརྐྱང་བ་ནི་རྡོ་རྗེ་བསྲུང་བའིའོ། །རྡོ་རྗེ་བསྡམས་པའི་མཛུབ་མོ་གཉིས་ལེགས་པར་བརྐྱང་བ་ལས། ལྕགས་ཀྱུ་ལྟ་བུར་བཀུག་ལ་མཆེ་བ་འདྲ་བར་བྱས་པ་གང་ཡིན་པ་དེ་ལ་དེ་སྐད་ཅེས་བྱ་བ་སྟེ། ཅི་དེ་ཙམ་འབའ་ཞིག་ལ་བྱའམ་ཞེ་ན། 
མཐེའུ་ཆུང་ཞེས་བྱ་བ་ལ་སོགས་པ་གསུངས་ཏེ། མཐེའུ་ཆུང་གཉིས་གཤིབས་ཏེ་བརྐྱང་ལ་རྩེ་མོར་བྱས་པ་གང་ཡིན་པ་འདི་ནི་རྡོ་རྗེ་གནོད་སྦྱིན་གྱིའོ། །རྡོ་རྗེ་བསྡམས་པ་ལས་ལག་པ་གཉིས་ཀའི་སྲིན་ལག་མཐེའུ་ཆུང་གི་ཚིགས་ཀྱི་རྩ་གཤིབས་པའི་ནང་དུ་མཐེ་བོའི་རྩེ་མོ་གཉིས་བཞག་ལ། 
མཛུབ་མོ་གཉིས་བཀུག་སྟེ་རང་རང་གི་མཐེ་བོའི་རྒྱབ་རང་རང་གི་མཛུབ་མོའི་ལྟོ་བཙིར་བ་འདི་ནི་རྡོ་རྗེ་ཁུ་ཚུར་གྱིའོ། །སྙིང་གའི་ཕྱོགས་སུ་རྡོ་རྗེ་བསྡམས་པ་ལས་མཐེ་བོང་གཉིས་བསྡམས་ཏེ་གཤིབས་ལ་གཞག་པ་གང་ཡིན་པ་དེ་ནི་དེ་བཞིན་དུ་རྡོ་རྗེ་སྒེག་མོའིའོ། །རྡོ་རྗེ་བསྡམས་པ་རབ་ཏུ་བརྐྱང་བ་ཕྲེང་བ་
འཆིང་བའི་ཚུལ་དུ་བྱ་བ་ཕྲེང་བ་ཅན་ཞེས་བྱ་བ་ནི་རྡོ་རྗེ་ཕྲེང་བ་མའིའོ། །རྡོ་རྗེ་བསྡམས་པ་ལས་བྱུང་བའི་རྡོ་རྗེ་ཐལ་མོ་ནི་རྡོ་རྗེ་ཐལ་མོའི་མཆོག་སྟེ་དམ་པའོ། །དེའི་ཚིག་འབྱིན་པའི་ཚུལ་དུ་ཁ་ནས་གྱེན་དུ་འབྱུང་བ་ལྟར་བྱ་བ་གང་ཡིན་པ་དེ་ནི། ཐལ་མོའི་མཆོག་ནི་ཁ་ནས་འབྱུང་། །ཞེས་
བྱ་སྟེ། གླུ་མའིའོ། །རྡོ་རྗེ་བསྡམས་པ་ལས་བྱུང་བའི་གར་བྱས་ལ་ཐལ་མོ་སྦྱར་བ་སྤྱི་བོར་གཞག་པ་ནི་གར་མའིའོ། །རྡོ་རྗེ་བཅིངས་པ་ཐུར་དུ་བླུགས། །ཞེས་བྱ་བ་ནི་རྡོ་རྗེ་བསྡམས་པ་བདུག་སྤོས་འབུལ་བའི་ཚུལ་དུ་ཐུར་དུ་བླུགས་པ་ནི་བདུག་པ་མའིའོ། །རང་གི་ཐལ་མོ་སྦྱར་ཏེ་གྱེན་
དུ་གཏོར། །ཞེས་བྱ་བ་ནི་རྡོ་རྗེ་བསྡམས་པ་ལས་བྱུང་བའི་མེ་ཏོག་གི་ཐལ་མོ་བྱས་པའི་ཐལ་མོ་དེ་མེ་ཏོག་འབུལ་བའི་ཚུལ་དུ་གྱེན་དུ་འཐོར་བ་ནི་མེ་ཏོག་མའིའོ། །མཐེ་བོ་བསྙམས་ཏེ་རབ་ཏུ་བསྡམས། །ཞེས་བྱ་བ་ནི་རྡོ་རྗེ་བསྡམས་པ་ལ་མཐེ་བོ་གཉིས་གཤིབས་ལ་ལེགས་པར་