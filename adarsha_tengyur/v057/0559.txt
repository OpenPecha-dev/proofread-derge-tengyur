འདོད་པའི་རྒྱལ་པོས་ཁམས་གསུམ་པ་བཀུག་ནས་ཁམས་གསུམ་རྣམ་པར་རྒྱལ་བ་བཅིངས་ཏེ། ཧཱུཾ་ཞེས་བྱ་བས་མནན་པར་བྱའོ། །དེ་བཞིན་ལས་རྣམས་ཐམས་ཅད་བྱེད། །ཅེས་བྱ་བ་ནི་ཇི་ལྟར་ཁམས་གསུམ་རྣམ་པར་རྒྱལ་བས་མནན་པ་དེ་བཞིན་དུ་ལས་ཐམས་ཅད་ཀྱང་
བྱ་སྟེ། དེ་སྐད་དུ་ཡང་། འཇིག་རྟེན་དང་འཇིག་རྟེན་ལས་འདས་པའི་རྡོ་རྗེའི་རྒྱུད་ལས། ཁམས་གསུམ་རྣམ་པར་རྒྱལ་བའི་ཕྱག་རྒྱ་བཅིངས་ལ། ལས་བརྒྱ་རྩ་བརྒྱད་བསྒྲུབ་པར་བྱའོ། །འདི་ལྟ་སྟེ། གནོན་པས་འདུལ་བ་རྣམས་ལ་གནོན་པ་དང་བསླང་བས་འདུལ་བ་རྣམས་ལ་སློང་བ་དང་། བཏང་
བས་འདུལ་བ་རྣམས་ལ་བཏང་བ་དང་། བཀུག་པས་འདུལ་བ་རྣམས་ལ་འགུགས་པར་བྱེད་དོ་ཞེས་བྱ་བ་ལ་སོགས་པ་གསུངས་སོ། །རྡོ་རྗེ་མཛུབ་མོ་གཉིས་ལེགས་པར། །རབ་མཉམ་བཞག་ལ་བསྙམས་ནས་ནི། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཀྱི་མཛུབ་མོ་གཉིས་བསླངས་ཏེ་བརྐྱང་ནས་རྩེ་
མོ་སྦྱར་ལ་འོག་ཏུ་བསྟན་ལ་འདེགས་པ་ནི་རྡོ་རྗེ་སློང་བའི་ཕྱག་རྒྱའོ། །རྡོ་རྗེ་མཛུབ་གཉིས་ལེགས་པར་ཡང་། །རྡོ་རྗེ་བཅིང་བས་བཅིངས་ནས་ནི། །ཞེས་བྱ་བ་ནི་ཁུ་ཚུར་གཉིས་ཀྱི་མཛུབ་མོ་གཉིས་ལྕགས་སྒྲོག་ཏུ་སྦྲེལ་ལ་བསྒྱུར་ཏེ། སྤྱི་གཙུག་ཏུ་གཞག་པ་ནི་རྒྱལ་མཚན་གྱི་ཕྱག་རྒྱའོ། །
རྡོ་རྗེ་བཅིང་བ་དམ་བྱས་ཏེ། །མཐེ་བོ་བསྙམས་ལ་ནང་དུ་གཞུག །ཅེས་བྱ་བ་ནི་རྡོ་རྗེ་བསྡམས་པ་བཅིངས་ལ། མཐེ་བོ་བསྙམས་ལ་ནང་དུ་གཞུག་པ་ནི་དམ་ཚིག་གི་རྡོ་རྗེ་ཁུ་ཚུར་གྱི་ཚུལ་གྱིས་མཛུབ་མོ་གཉིས་ཀྱིས་རང་གི་མཐེ་བོའི་རྒྱབ་ཏུ་མནན་ནས། ཕྱག་གཡོན་པས་དྲངས་ཏེ། གཡས་
ཀྱི་ཕྱོགས་སུ་བསྒྲུབ་པར་བྱ་བ་འགུགས་པར་སེམས་པ་འདི་ནི་ཁྲོ་བོའི་ཞབས་འོག་ཏུ་འགུགས་པའི་ཕྱག་རྒྱའོ། །འཇིག་རྟེན་གསུམ་རྒྱལ་བཅིངས་ནས་ནི། །གང་གི་གཟུགས་ལ་རྐང་གཡོན་པས། །ཞེས་བྱ་བ་ནི་ཇི་སྐད་དུ་བཤད་པའི་འཇིག་རྟེན་གསུམ་ལས་རྣམ་པར་རྒྱལ་བ་དེ་བཅིངས་ཏེ། 
ལྷ་ཆེན་པོ་ལ་སོགས་པ་བསྒྲུབ་པར་བྱ་བའི་གཟུགས་བརྙན་མནན་ནས། ཨོཾ་བཛྲ་ཨ་ཀྲ་མ་ཧོ་ཞེས་བྱ་བ་དེས་ཅི་འདོད་པའི་ཁྲོ་བོའི་བཟླས་པ་བྱས་ལ། ཟླ་བ་ཕྱེད་སྦྱོར་བ་བྱས་ནས་བསྒྲུབ་པ་བྱས་ན་འགྲུབ་པར་འགྱུར་རོ། །རྡོ་རྗེ་ཕྱག་རྒྱ་གཉིས་བཅིངས་ཏེ། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཤིང་ལྗོན་