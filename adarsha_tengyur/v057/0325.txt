མོ་ལ་སོགས་པའི་ཆོས་ཀྱི་ཕྱག་རྒྱ་བརྒྱད་པོ་འདི་དག་ནི་བོད་པའི་ཚིག་གིས་བརྗོད་པ་ཡིན་ནོ། །ཨ་ཡ་ཧི་ཛཿརྡོ་རྗེ་ལྕགས་ཀྱུའིའོ། །ཨ་ཡ་ཧི་ཧཱུཾ་ཧཱུཾ་ཞགས་པའིའོ། །ཧེ་སྥོ་ཊ་བཾ་ལྕགས་སྒྲོག་གིའོ། །གྷཎྚ་ཨ་ཨ་ཞེས་བྱ་བ་ནི་རྡོ་རྗེ་འབེབས་པའི་ཆོས་ཀྱི་
ཕྱག་རྒྱའོ། །སེམས་མ་རྡོ་རྗེ་མ་ལ་སོགས་པའི་ཆོས་ཀྱི་ཕྱག་རྒྱ་ནི་རང་གི་སྙིང་པོ་ཉིད་ཡིན་ནོ། །དགེ་བ་ཞེས་བྱ་བ་ནི་དཀར་པོའོ། །ལྕེ་ལ་ཞེས་བྱ་བ་ནི་གཟུགས་བརྙན་གྱི་སྦྱོར་བས་ལྕེ་ཀུན་དུ་གང་བར་གནས་པར་བསམ་པར་བྱའོ། །རྡོ་རྗེ་ཞེས་བྱ་བ་ནི་རྡོ་རྗེ་རྩེ་ལྔ་པའོ། །དེ་
ནས་ལས་ཀྱི་ཕྱག་རྒྱ་བཅིང་བ་བཤད། །ཅེས་བྱ་བ་ནི་བརྩོན་འགྲུས་ཀྱི་རང་བཞིན་གྱི་བྱ་བ་ནི་ལས་སོ། །དེ་སྟོན་པར་བྱེད་པ་ལག་པའི་ཚུལ་འདྲ་བ་ནི་ཕྱག་རྒྱའོ། །དེ་བཅིང་བ་བཤད་དེ་ཞེས་བྱ་བ་ནི་བཅིང་བའི་མཚན་ཉིད་བརྩམ་པར་བྱའོ། །རྡོ་རྗེ་ཁུ་ཚུར་ཞེས་བྱ་བ་ནི་དམ་ཚིག་གི་
རྡོ་རྗེ་ཁུ་ཚུར་རོ། །དམ་བཅིངས་ཏེ་ཞེས་བྱ་བ་ནི་དམ་དུ་བཙིར་བའོ། །མཉམ་པར་གཞག་པས་ཞེས་བྱ་བ་ནི་རང་གི་ལྷ་ལ་དམིགས་པའི་སེམས་ཀྱིས་སོ། །གཉིས་སུ་བྱའོ་ཞེས་བྱ་བ་ནི་སོ་སོར་བྱ་བའོ། །རྡོ་རྗེའི་ཕྱག་རྒྱ་གཉིས་བཅིངས་ཏེ། །ཞེས་བྱ་བ་ནི་རྡོ་རྗེ་ཁུ་ཚུར་གྱི་ཕྱག་རྒྱ་
གཉིས་སུ་བྱས་པ་ནི། རྡོ་རྗེའི་ཕྱག་རྒྱ་གཉིས་ཏེ་རྡོ་རྗེ་ཁུ་ཚུར་གྱི་ཕྱག་རྒྱ་གཉིས་སུ་འགྱུར་རོ། །དེ་ནས་བཅིངས་པ་རབ་ཏུ་བཤད། །ཅེས་བྱ་བ་ནི་ལས་ཀྱི་ཕྱག་རྒྱ་རྣམས་ཀྱི་བཅིངས་པའི་མཚན་ཉིད་སོ་སོར་ཕྱེ་སྟེ་རབ་ཏུ་བཤད་པར་བྱའོ། །གཡོན་པའི་རྡོ་རྗེ་ཞེས་བྱ་བ་ལ་སོགས་པ་
ལ། སྙིང་ག་ན་གནས་པའི་གཡོན་པའི་རྡོ་རྗེ་ཁུ་ཚུར་གྱི་སོར་མོ་ནི་གཡོན་པའི་རྡོ་རྗེ་མཛུབ་མོ་སྟེ། དེ་གཟུང་བར་བྱའོ། །གང་གིས་གཟུང་ཞེ་ན། གཡས་པས་ཞེས་བྱ་བ་གསུངས་ཏེ། གཡས་པའི་རྡོ་རྗེ་ཁུ་ཚུར་གྱིས་སོ། །དེ་ཇི་ལྟ་བུར་གྱུར་པ་གཟུང་ཞེ་ན། བསྒྲེང་བ་སྟེ་ཁ་གྱེན་དུ་
བལྟས་ཏེ་གནས་པ་ཞེས་བྱ་བའི་ཐ་ཚིག་གོ། །བྱང་ཆུབ་མཆོག་གི་ཕྱག་རྒྱ་འདི། །ཞེས་བྱ་བ་ལ། བྱང་ཆུབ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་པའོ། །དེ་ཉིད་ནི་མཆོག་སྟེ་དམ་པ་གང་ཡིན་པ་དེས་གསལ་བར་བྱེད་པས་ན། ཕྱག་རྒྱ་དེ་ནི་བྱང་ཆུབ་མཆོག་སྟེ། དེ་