ཁུ་ཚུར་གཉིས་བཅིངས་ཏེ། །སྒེག་བཅས་མཐའ་ནས་དགྲོལ་བ་ཡིས། །གློག་འགྱུ་ལྟར་འདེབས་བསྐོར་བ་ནི། །རྡོ་རྗེའི་གར་ཞེས་དེ་བཤད་དོ། །དེ་ཉིད་ནི་གར་བསྐོར་བ་སྟེ། དེས་རྡོ་རྗེ་ཁུ་ཚུར་གཉིས་བསྐོར་བ་དེ་ལས་བྱུང་བའི་ཐལ་མོ་སྦྱར་བ་སྤྱི་བོར་ཡང་དག་པར་བཞག་
ན། རྡོ་རྗེ་ལས་ཀྱི་ཕྱག་རྒྱར་འགྱུར་རོ། །གོ་ཆ་ཞེས་བྱ་བ་ནི་རྡོ་རྗེ་ཁུ་ཚུར་གཉིས་སྙིང་གར་མདུད་པའི་ཚུལ་གྱིས་ཡོངས་སུ་བསྐོར་ལ། ཡང་མགྲིན་པ་དང་ལྟག་པར། ཡང་སྙིང་གར། དེ་ནས་ནུ་མའི་བར་དུ་སླར་ཡང་སྙིང་གར། དེ་ནས་མགྲིན་པ་དང་། རྒྱབ་དང་དབང་
བསྐུར་བའི་གནས་སུ་མདུད་པ་བྱ་བའི་ཚུལ་གྱིས་ཡོངས་སུ་བསྐོར་ལ། ཕྲེང་བ་བཅིང་བ་ཇི་ལྟ་བ་བཞིན་བྱས་ལ། མཐར་ཐལ་མོའི་རྟིང་བ་བརྡབས་པས་མཉེས་པར་བྱས་ལ། ཡང་རྡོ་རྗེ་ཁུ་ཚུར་གཉིས་བཅིངས་ཏེ། གོ་བགོ་བའི་ཚུལ་གཉིས་རབ་ཏུ་སྦྱར་བ་ནི་རྡོ་རྗེ་སྲུང་
བའིའོ། །མཐེའུ་ཆུང་མཆེ་བའི་མཆོག་ཅེས་བྱ་བ་ནི་རྡོ་རྗེ་ཁུ་ཚུར་གཉིས་ཀྱི་མཐེའུ་ཆུང་བརྐྱང་ལ་བཀུག་པའི་མཐེ་བོའི་མཆོག་གང་ཡིན་པ་དེ་ནི་མཆེ་བའི་མཆོག་ཅེས་བྱ་བ་སྟེ་དེ་ཁའི་གྲྭ་གཉིས་སུ་གཞག་པ་ནི་རྡོ་རྗེ་གནོད་སྦྱིན་གྱི་ཕྱག་རྒྱའོ། །ཁུ་ཚུར་གཉིས་ནི་མནན་
པའོ་ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཕན་ཚུན་བཙིར་བ་འདི་ནི་རྡོ་རྗེ་ཁུ་ཚུར་གྱིའོ། །རྡོ་རྗེ་འགྱིང་བ་ཞེས་བྱ་བ་ལ་སོགས་པ་ལ། རྡོ་རྗེ་ཁུ་ཚུར་གཉིས་དཀུ་གཉིས་སུ་བཞག་ལ། བསམ་པ་གཡོས་པས་ཞེས་བྱ་བ་སྨོས་པའི་ཁྱད་པར་གྱིས་མདུད་པར་བྱ་བ་ནི་སྒེག་མོའི་ཕྱག་རྒྱའོ། །
ཕྲེང་བ་བཅིང་དང་ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཀྱིས་ཕྲེང་བ་བཅིང་བའི་ཚུལ་དུ་བྱེད་པ་ནི་ཕྲེང་བ་མའིའོ། །ཁ་ནས་དབྱུང་ཞེས་བྱ་བ་ནི། །རྡོ་རྗེ་ཁུ་ཚུར་གཉིས་ཀྱིས་ཚིག་འབྱིན་པའི་ཚུལ་དུ་བྱེད་པ་འདི་ནི་གླུ་མའིའོ། །རྡོ་རྗེ་གར་ནི་བསྐོར་བ་ཡིས། །ཞེས་བྱ་བ་ནི་རྡོ་རྗེ་ལས་ཀྱི་ཕྱག་རྒྱ་
ལྟར་གར་བྱ་བ་ཉིད་ཅེས་བྱ་བའི་ཐ་ཚིག་སྟེ། རྡོ་རྗེ་གར་མའིའོ། །རྡོ་རྗེ་ཁུ་ཚུར་གྱིས་ནི་ཞེས་བྱ་བ་ནི་རྡོ་རྗེ་ཁུ་ཚུར་གཉིས་ཀྱིས་སོ། །བདུག་པ་ལ་སོགས་དེ་བཞིན་སྦྱིན། །ཞེས་བྱ་བ་ནི་དེ་བཞིན་ཏེ་སྔར་བཤད་པའི་བདུག་པ་མ་ལ་སོགས་པའི་ཕྱག་རྒྱའི་ཚུལ་དེ་ལས་རྡོ་རྗེ་ཁུ་ཚུར་གཉིས་