ཕྱིར་རོ། །བརྩོན་འགྲུས་མཆོག་ནི་ཐུབ་པར་དཀའ། །ཞེས་བྱ་བ་ནི་བརྩོན་འགྲུས་ཀྱི་མཆོག་ཀྱང་ཡིན་ལ་ཐུབ་པར་དཀའ་བ་ཡང་ཡིན་པས་ན། བརྩོན་འགྲུས་མཆོག་ནི་ཐུབ་པར་དཀའ། །ཞེས་བྱ་སྟེ། བྱང་ཆུབ་སེམས་དཔའ་ཆེན་པོ་རྡོ་རྗེ་བསྲུང་བའི་སྐུའོ། །རྡོ་རྗེ་བརྩོན་འགྲུས་ཞེས་
བྱ་བ་ནི་མིང་གི་དབང་བསྐུར་བའི་སྒོ་ནས་ཏེ། དེ་ལྟར་ན་མཚན་བདུན་ནོ། །རྡོ་རྗེ་གནོད་སྦྱིན་ནི་བཛྲ་ཡཀྵ་སྟེ་སྙིང་པོའི་སྒོ་ནས་སོ། །ཐབས་ཆེན་པོ་ཞེས་བྱ་བ་ནི་འཁོར་གསུམ་ཡོངས་སུ་དག་པའི་སོ་སོར་རྟོགས་པའི་བརྩོན་འགྲུས་ཀྱིས་བདུད་ཐམས་ཅད་ཉེ་བར་མི་དམིགས་པའི་བརྩོན་འགྲུས་ཆེན་
པོ་མངའ་བའི་ཕྱིར་རོ། །རྡོ་རྗེ་མཆེ་བ་ཞེས་བྱ་བ་ནི་མཆེ་བའི་ཕྱག་རྒྱའི་སྒོ་ནས་སོ། །འཇིགས་པ་ཆེ་ཞེས་བྱ་བ་ནི་མཆེ་བའི་ཕྱག་རྒྱ་དེ་ཉིད་ཀྱིས་ནམ་མཁའ་ཐམས་ཅད་ཁྱབ་པར་མཛད་པས་སོ། །བདུད་འཇོམས་ཞེས་བྱ་བ་ནི་བྱང་ཆུབ་སེམས་དཔའ་རྡོ་རྗེ་གནོད་སྦྱིན་གྱི་སྐུ་ལའོ། །རྡོ་རྗེ་མི་
བཟད་པ་ཞེས་བྱ་བ་ནི་རྡོ་རྗེ་མཆེ་བའི་ཕྱག་རྒྱས་དེ་བཞིན་གཤེགས་པ་ཐམས་ཅད་འཇིགས་པར་མཛད་པས་ན་རྡོ་རྗེ་མི་བཟད་པའོ། །རྡོ་རྗེ་དྲག་པོ་ཞེས་བྱ་བ་ནི་མིང་གི་དབང་བསྐུར་བའི་སྒོ་ནས་ཏེ། དེ་ལྟར་ན་མཚན་བདུན་ནོ། །རྡོ་རྗེ་མཚམས་སྦྱོར་བ་ནི་བཛྲ་སནྡྷི་སྟེ་སྙིང་པོའི་སྒོ་ནས་སོ། །རབ་
བསྡུས་ཉིད་ཅེས་བྱ་བ་ནི་ཤིན་ཏུ་བསྡུས་པའི་བྱིན་གྱིས་རློབ་པའི་ལས་མཛད་པས་ན་རབ་བསྡུས་ཉིད་དོ། །རྡོ་རྗེ་འཆིང་བ་ཞེས་བྱ་བ་ནི་མཚན་མའི་ཕྱག་རྒྱའི་སྒོ་ནས་སོ། །རབ་གྲོལ་བྱེད་ཅེས་བྱ་བ་ནི་དེ་ཁོ་ན་ཉིད་ཀྱི་སྦྱོར་བས་སྒྲིབ་པ་ཐམས་ཅད་ལས་རབ་ཏུ་ཐར་བར་མཛད་པས་ན་རབ་གྲོལ་བྱེད་
དོ། །རྡོ་རྗེ་ཁུ་ཚུར་དམ་ཚིག་མཆོག །ཅེས་བྱ་བ་ནི་བྱང་ཆུབ་སེམས་དཔའ་ཆེན་པོ་རྡོ་རྗེ་ཁུ་ཚུར་གྱི་སྐུའི་སྒོ་ནས་སོ། །རྡོ་རྗེ་ཁུ་ཚུར་ཞེས་བྱ་བ་ནི་མིང་གི་དབང་བསྐུར་བའི་སྒོ་ནས་ཏེ། འདི་ལ་མཚན་དྲུག་གོ། །དེ་ལྟར་ན་མཚན་བརྒྱ་རྩ་བརྒྱད་དུ་འགྱུར་རོ། །འཆིང་བ་ནི་ཞེས་བྱ་བ་ནི་ཚིག་
དང་དོན་གྱི་སྒོ་ནས་སམ། བཟླས་པ་དང་སྒོམ་པའི་སྒོ་ནས་སོ། །ཞི་བ་ཞེས་བྱ་བ་ནི་སྡུག་བསྔལ་ཐམས་ཅད་ཟད་པར་བྱེད་པའི་རྒྱུར་གྱུར་པས་ན་ཞི་བའོ། །རྡོ་རྗེ་མིང་དབང་བསྐུར་ལ་སོགས། །ཞེས་བྱ་བ་ནི་ཇི་ལྟར་རྡོ་རྗེ་འཆང་བ་ཆེན་པོ་ལ་མིང་གི་དབང་བསྐུར་བ་ལ་སོགས་པ་མཚན་བརྒྱ་རྩ་