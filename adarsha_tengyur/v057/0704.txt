ཆོས་ཐམས་ཅད་རང་བཞིན་གྱིས་རྣམ་པར་དག་པའོ་ཞེས་བྱ་བ་ཤེས་རབ་ཀྱི་ཏིང་ངེ་འཛིན་གྱི་གཏུན་ཤིང་གིས་ཆོས་ཐམས་ཅད་སྤོང་བས་འཚོག་པ་སྟེ། དེ་ནི་ཚར་གཅོད་པའི་མཆོག་ཡིན་ཏེ། ཏིང་ངེ་འཛིན་ནི་དེ་ཐོབ་པས་དངོས་པོར་འཛིན་པ་མ་སྐྱེས་པའི་ཕྱིར་རོ། །རེག་པ་རྣམས་ནི་རླུང་གིའོ། །
ཞེས་བྱ་བ་ནི་མཆོག་ཅེས་བྱ་བར་སྦྱར་རོ། །འཇིག་རྟེན་ནི་རྡོ་རྗེ་རླུང་གི་བསམ་གཏན་ཡིན་ཏེ། ཆོས་ཐམས་ཅད་རང་བཞིན་གྱིས་འོད་གསལ་བའོ་ཞེས་བྱ་བ་སེམས་ཀྱི་མཚན་ཉིད་མེད་པའི་བརྩོན་འགྲུས་ཀྱི་ལས་ཀྱི་བདག་ཉིད་དེ་མངོན་སུམ་དུ་བྱེད་པ་ནི་རེག་བྱའོ། །དེའི་ཕྱིར་དེ་
ལྟར་གྱུར་པའི་རེག་བྱ་ལས་གཞན་མཆོག་ཏུ་གྱུར་པ་མེད་དོ། །གཟི་བརྗིད་ཅན་ནི་བྱིན་ཟ་མཆོག །ཅེས་བྱ་བ་འདི་ནི། རྡོ་རྗེ་མེའི་བསམ་གཏན་ཏེ། ཆོས་ཐམས་ཅད་བདག་མེད་པའི་ཡེ་ཤེས་ཀྱི་མེས་རྣམ་པར་རྟོག་པ་རྣམས་བསྲེགས་པས་ཡང་སྐྱེ་བར་མི་འགྱུར་བ་དེའི་
ཕྱིར། དེ་ལས་གཙོ་བོ་དང་མཆོག་ཏུ་གྱུར་པ་མེད་དོ། །ཟས་རྣམས་ཀྱི་ནང་ན་ཁྲག་དམ་པ་ཞེས་བྱ་བ་ནི། རྡོ་རྗེ་འཇིགས་བྱེད་ཀྱི་བསམ་གཏན་ཏེ། ཁྲག་ལ་སེམས་པ་ཞེས་གྲགས་པ་ཡིན་ནོ། །འདིར་ཆོས་ཐམས་ཅད་རང་བཞིན་གྱིས་རྣམ་པར་དག་པའོ་
ཞེས་བྱ་བར་ངེས་པའི་ཡེ་ཤེས་གང་ཡིན་པ་དེ་ནི་སངས་རྒྱས་རྣམས་ཀྱི་ཐུགས་ཏེ། དེ་མངོན་སུམ་དུ་བྱེད་པའི་རྣལ་འབྱོར་པ་རྣམས་ཀྱི་བཟའ་བ་ཡིན་ནོ། །མཆེ་བ་དག་པར་ཞུགས་པ་སྟེ། །ཞེས་བྱ་བ་ནི། མཆེ་བ་ཡང་དག་པའི་རྣོ་བ་བརྟན་པར་གྱུར་པ་
གང་ལ་མངའ་བར་གྱུར་པ་དེ་ནི་མཆེ་བ་དག་པའོ། །དེས་གསོད་ཅིང་དངོས་པོ་གཅོད་པས་དེར་ཞུགས་པ་ཡིན་ཏེ། མཆེ་བ་དག་པ་འདི་ནི་མཆེ་བའི་ལྟ་བ་རྣམ་པར་དག་པའོ། །ཆོས་ཐམས་ཅད་རང་བཞིན་གྱིས་འོད་གསལ་བའོ་ཞེས་བསྟན་པ་ནི། ལྟ་བ་དེས་རྣམ་
པ་ལྔའི་ཆོས་ཀྱི་བདག་ཉིད་ཀྱི་སངས་རྒྱས་ཀྱི་སར་ཞུགས་པར་གྱུར་ཏེ་འདི་ནི་རྡོ་རྗེ་ལྕགས་ཀྱུའི་བསམ་གཏན་ཏོ། །འཆི་བདག་ཐམས་ཅད་གནས་ན་འདུག །ཅེས་བྱ་བ་ནི། རྡོ་རྗེ་ལུས་ཀྱི་བསམ་གཏན་ཏེ། འདུས་བྱས་ཐམས་ཅད་སྐད་ཅིག་མ་ཡིན་ནོ་ཞེས་བྱ་བའི་ཐ་ཚིག་