བའི་གཟུགས་བརྙན་ལ། འཇིག་རྟེན་གསུམ་ལས་རྣམ་པར་རྒྱལ་བའི་ཕྱག་རྒྱ་བཅིང་ངོ་། །ཨོཾ་བཛྲ་ཨ་ཀྲ་མ་ཧོཿཞེས་བྱ་བས་གནོན་པ་དང་། ཨོཾ་བཛྲ་ཨཱ་བེ་ཤ་ཧ་ན་པ་ཏ་ཏྲཊ་ཅེས་བྱ་བས་དབབ་ཅིང་གཟིར་བར་བྱའོ། །བུདྡྷ་མཻ་ཏྲི་ཞེས་བྱ་བས་བབས་པའི་སྡུག་བསྔལ་བསལ་
ལ། ཁྲོ་བོ་ཏི་རཱིནྟི་རིའི་ཕྱག་རྒྱ་བཅིངས་ཏེ། ཨོཾ་བཛྲ་ས་མ་ཡ་གྲྀཧྞ་བནྡྷ་ས་མ་ཡ་མ་ནུ་སྨ་ར་སརྦྦ་ཏ་ཐཱ་ག་ཏ་ས་མ་ཡ་སྟྭཾ། དྲྀ་ཌྷོ་མེ་བྷ་བ་སྠི་ཏོ་མེ་བྷ་བ་ཨ་ཛྱོ་མེ་བྷ་བ་ཨ་པྲ་ཏི་ཏ་ཏྱོ་མེ་བྷ་བ། སརྦྦ་ཀརྨྨ་སུ་ཙ་མེ་ཙི་ཏྟཾ་ཤྲེ་ཡཿཀུ་རུ་ཧཱུཾ་ཧ་ཧ་ཧ་ཧ་ཧཱུཾ་ཞེས་བརྗོད་ནས། དམ་ཚིག་ལ་གཞག་པ་དང་། རྡོ་རྗེ་འདི་ནི་རྡོ་རྗེ་
ཆེ། །ཞེས་བྱ་བ་ལ་སོགས་པ་དམ་ཚིག་གི་ཕྱག་རྒྱ་བསྟན་པས། རྡོ་རྗེ་ཧེ་རུ་ཀའི་ཕྱག་རྒྱས་རང་གི་ལས་ལ་སྦྱར་བས་གནོད་སྦྱིན་མོ་ཐམས་ཅད་བུད་མེད་ཀྱི་གཟུགས་ཀྱི་ཆུང་མ་དང་། བུ་མོ་ལ་སོགས་པ་བྱེད་པར་འགྱུར་རོ། །དྲག་པོ་ལ་སོགས་པ་སྐྱེས་པའི་གཟུགས་ཅན་ནས། བྲན་གྱི་མཐར་
ཐུག་པའི་བར་དུ་ལྷ་ཐམས་ཅད་བཀུག་ནས། སྙིང་པོ་དང་ཕྱག་རྒྱས་རང་གི་ལས་ལ་སྦྱར་ལ། ཀྱེ་ཅི་ཞིག་བགྱི་ཞེས་ཟེར་རོ། །དེ་ནས་རང་གི་ཁྲོ་བོའི་ལྷའི་ཕྱག་རྒྱ་ཆེན་པོ་དང་། དམ་ཚིག་དང་། ཆོས་དང་། ལས་ཀྱི་ཕྱག་རྒྱ་བཅིངས་ལ། བསྒྲུབ་པར་བྱ་བའི་མིང་དང་། སྔགས་སྤེལ་ནས། རང་
གི་ཁྲོ་བོའི་སྔགས་ཀྱི་བཟླས་པ་ཟླ་བ་ཕྱེད་བྱས་པས་གཟུགས་བརྙན་དེ་ནས་སྒྲ་འབྱུང་བར་འགྱུར་རོ། །དེ་ནས་སྒྲུབ་པ་པོས་ཁམས་གསུམ་རྣམ་པར་རྒྱལ་བའི་ཕྱག་རྒྱ་བཅིངས་ལ། ཧཱུཾ་ཞེས་བྱ་བར་རབ་ཏུ་སྦྱར་བར་བྱའོ། །དེ་ནས་བསྒྲུབ་པར་བྱ་བའི་གཟུགས་བརྙན་གྱི་མདུན་དུ་གནས་ཏེ། གནང་བ་ནོད་
ཅིང་ཀྱེ་ཅི་ཞིག་བགྱི་ཞེས་ཟེར་རོ། །དེ་ནས། རྡོ་རྗེ་འདི་ནི་རྡོ་རྗེ་ཆེ། །ཞེས་བྱ་བ་ལ་སོགས་པ་བརྗོད་ཅིང་དམ་ཚིག་གི་ཕྱག་རྒྱ་བསྟན་ཏོ། །དེ་ནས་ལྷ་ལ་སོགས་པ་བཀུག་ལ། སྙིང་པོ་དང་ཕྱག་རྒྱ་རྣམས་ལ་ངེས་པར་སྦྱར་ནས། འདི་གྱིས་ཤིག་ཅེས། རང་གིས་བཀའ་བསྒོའོ། །དེ་ནས་རྐང་
པས་གནོན་པའི་སྔགས་དང་ཕྱག་རྒྱས་རྐང་པའི་འོག་ནས་བཏོན་ཏེ། རྡོ་རྗེ་སློང་བས་བསླངས་ནས། རྡོ་རྗེ་རིན་ཆེན་གྱིས་དབང་བསྐུར་ནས། བསྒྲུབ་པར་བྱ་བ་ཅི་བདེ་བར་གཞག་གོ། །འབྱུང་པོ་དང་། ཡི་དྭགས་དང་། སྲིན་པོ་ལ་སོགས་པའི་གདོན་རྣམས་ལས་བྱེད་པར་འདོད་ན། སྔར་