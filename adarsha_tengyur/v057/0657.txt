ཏོ། །གང་གི་ཕྱིར་འཇིག་རྟེན་གསུམ་གྱི་འཁོར་ལོའི་དཀྱིལ་འཁོར་ཆེན་པོར་འཇུག་པ་མེད་ན་དེས་འདུལ་བའི་སེམས་ཅན་གྱི་ཁམས་རྣམས་དེ་ལས་བཤད་པའི་དངོས་གྲུབ་ཏུ་མི་འགྱུར་བ་དེའི་ཕྱིར་རབ་ཏུ་བཤད་པར་བྱའོ། །དཀྱིལ་འཁོར་ཆེན་པོ་དམ་པ་སྟེ། །ཆོས་ཀྱི་འཁོར་
ལོ་འདྲ་བ་ནི། །དཀྱིལ་འཁོར་ཐམས་ཅད་སྲད་བུ་བྲེ། །ཞེས་བྱ་བ་ནི་ཟླུམ་པོར་རོ། །དཀྱིལ་འཁོར་གྱི་དབུས་སུ་ཡང་། །སེང་ལྡེང་ཕུར་བུ་བཏབ་ནས་ནི། །ཞེས་བྱ་བ་ལ་སོགས་པ་ནི་མཁས་པས་སོ། །ཨོཾ་བཛྲ་ཀཱི་ལི་ཀཱི་ལ་ཡ་སརྦྦ་བིཾགྷྣཱ་བནྡྷ་བཾ་ཧཱུཾ་ཕཊ་ཅེས་བྱ་བ་ནི། སྔགས་འདིས་སྟེང་རྡོ་རྗེ་
རྩེ་ལྔ་པ་ལྟ་བུ་འོག་རྡོ་རྗེ་རྩེ་གཅིག་པ་ལྟ་བུ་སེང་ལྡེང་གི་ཕུར་བུ་ལ་བརྒྱ་རྩ་བརྒྱད་བཟླས་ཏེ། དཀྱིལ་འཁོར་གྱི་དབུས་སུ་གདབ་པར་བྱའོ། །ཚོན་སྣ་ལྔའི་སྐུད་པ་ཕུར་བུ་ལ་ཉིས་ལྡབ་ཏུ་བྱས་ལ་བཏགས་ཏེ། དཀྱིལ་འཁོར་ཐམས་ཅད་ཀྱི་སྲད་བུ་བྲེ་བར་བྱའོ། །སྲད་བུ་བཞི་དང་ལྡན་པ་དང་། །
ཞེས་བྱ་བ་ནི་འཁོར་ལོ་བྱས་ནས་ཕྱོགས་དང་མཚམས་ཀྱི་ཐིག་གདབ་པར་བྱའོ། །དེ་ཡི་ཕྱི་རོལ་བྱུང་ནས་ནི། །ཞེས་བྱ་བ་ནི། ཕྱ་རོལ་གྱི་རིམ་པ་ལ་ཐིག་སྐུད་ཉིས་འགྱུར་དུ་བྱའོ། །དཀྱིལ་འཁོར་གསུམ་པ་ལ་ཐིག་སྐུད་སུམ་འགྱུར་གྱིས་ཐིག་གདབ་པར་བྱའོ། །ཕྱོགས་མཚམས་འཁོར་
ལོའི་རྩིབས་ཚུལ་དུ། །གྲྭ་ཡི་རི་མོ་སྲད་བུ་བྲེ། །ཞེས་བྱ་བ་ནི་མཚམས་རྣམས་སུ་རི་མོ་བཞི་རྡོ་རྗེ་རྩེ་གཅིག་པ་ལྟ་བུ་བྱའོ། །འདི་སྐད་སྟོན་པ་ཡིན་ཏེ། དཀྱིལ་འཁོར་ཉིས་འགྱུར་གྱི་ཚད་ལས་ལྷག་པའི་ཚོན་སྣ་ལྔའི་སྲད་བུ་སེང་ལྡེང་གི་ཕུར་པ་ལ་བཏགས་ཏེ། གལ་ཏེ་དཀྱིལ་འཁོར་ཐམས་ཅད་
ལ་ཁྲུ་བཅུ་གཉིས་ཀྱི་ཚད་ཡོད་ན་དེ་ལས་ཁྲུ་དེའི་ཚད་ཀྱི་ཐིག་སྐུད་ཀྱིས་དབུས་མའི་ཐིག་གདབ་པར་བྱའོ། །གཉིས་པ་ལ་ཁྲུ་བཞིའི་ཚད་དང་། གསུམ་པ་ལ་ཁྲུ་དྲུག་གི་ཚད་དང་། དེ་ལྟར་དཀྱིལ་འཁོར་ཆ་མཉམ་པའི་རིམ་པ་གསུམ་ལ་རིམ་པ་རེ་རེ་ཞིང་སྒོ་བཞི་བཞི་ཡོད་པར་ཐིག་གདབ་པར་
བྱའོ། །དེ་ནས་ཁྲོ་བོའི་ལྟ་བས་སྔ་མ་བཞིན་དུ་སྒོ་རྣམས་ཕྱེ་ལ། དེ་ནས་སྲད་བུ་བྲེས་པ་དེར་དག་པའི་ཚོན་གྱིས་དགང་བར་བྱ་ཞེས་བྱ་བ་ནི། འཇིག་རྟེན་གསུམ་ལས་རྣམ་པར་རྒྱལ་བའི་འཁོར་ལོའི་དཀྱིལ་ཁོར་ཆེན་པོར་བཤད་མ་ཐག་པའི་ཆོ་གས་ཐིག་གདབ་པར་བྱ་སྟེ། ཨོཾ་བཛྲ་རཱ་ག་ས་