དབྱུང་། །རབ་ཏུ་ཁྲོས་ཤིང་བཀུག་པ་ཡིས། །གདོན་རྣམས་ཀུན་ལ་དབང་དུ་བྱེད། །ཅེས་བྱ་བ་ནི་གཡོན་པའི་རྡོ་རྗེ་ཁུ་ཚུར་གྱི་མཛུབ་མོ་བསྒྲེང་བ་ལ། གཡས་པའི་ཁུ་ཚུར་གྱིས་མཛུབ་མོའི་ལྕགས་ཀྱུར་དྲངས་པ། མཁའ་འགྲོ་མ་རྣམས་འགུགས་པའི་ཕྱག་རྒྱའོ། །འདིའི་
སྙིང་པོ་ནི། ཨོཾ་བཛྲ་ཨཱ་ཀཪྵ་ཤཱི་གྷྲཾ་སརྦྦ་དུཥྚ་གྷ་ན་ཧ་ན་བཛྲ་དྷ་ར་ས་ཏྱེ་ན་ཧཱུཾ་ཛཿ། ལས་ཀྱི་དུས་སམ། དཀྱིལ་འཁོར་རྒྱལ་པོ་མཆོག་གི་དུས་སུ་དགུག་པར་བྱའོ། །རྡོ་རྗེ་བཅིང་བ་བྱས་ནས་སུ། །ལག་ངར་སྙིང་གར་ཤིན་ཏུ་བསྡམ། །རྡོ་རྗེ་མཛུབ་ཉིད་མཆན་ཁུང་དུ། །བྲུད་པ་ཡིས་ནི་སྙིང་
འབྱིན་ཏོ། །ཞེས་བྱ་བ་ནི་རང་གི་སྙིང་གའི་ཕྱོགས་སུ་ལག་ངར་གཉིས་རྡོ་རྗེ་བཅིང་བ་དམ་པོར་བྱས་ལ། རྡོ་རྗེ་ཁུ་ཚུར་གྱི་མཛུབ་མོ་གཉིས་ལྕགས་ཀྱུར་བྱས་ལ་མཆན་ཁུང་གཉིས་བྲུད་པ་ནི་སྙིང་འབྱིན་པའི་ཕྱག་རྒྱ་སྟེ། འདིའི་སྙིང་པོ་ནི། ཨོཾ་བཛྲ་པྲ་ཏི་གྲྀཧྞ་ཧྲྀ་ད་ཡ་ཨཱ་ཀཪྵ་ཡ་ཨ་ཏྱཱ་ཡཾ་ས་ཏི་
ས་ས་དྷ་ར་དྷི་ན་མྲྀ་ཡ་ཏི། ཏ་སྶྱ་ཧྲྀ་ད་ཡཾ་ནི་ཥྚ་ས་ཏུ་ས་མ་ཡ་ཧཱུཾ་ཛཿཞེས་སྔར་བཤད་པ་བཞིན་དུ་མཁའ་འགྲོ་མ་དང་། རྣལ་འབྱོར་མ་ཐམས་ཅད་འགུགས་པའི་ཕྱག་རྒྱ་སྟེ། དཀྱིལ་འཁོར་རྒྱལ་མཆོག་གི་དུས་སམ། དུར་ཁྲོད་དུ་ལས་བྱེད་པའི་དུས་སམ། མཁའ་འགྲོ་མ་དང་། རྣལ་
འབྱོར་མ་ཐམས་ཅད་ཀྱིས་བཟུང་བས་ན། བཀུག་ནས་ཕྱིས་སྙིང་འབྱིན་པའི་ཕྱག་རྒྱས་སེམས་ཅན་ཐམས་ཅད་ཀྱི་སྙིང་འབྱིན་པར་བྱེད་པ་དེ་བྱིན་ལ། དེ་ནས་དེས་སྒྲུབ་པ་པོས་བཀའ་སྩལ་པ་བཞིན་བྱེད་པར་འགྱུར་རོ། །མཛུབ་མོ་གཉིས་ཀྱི་རྩེ་མོ་ཡིས། །མཐེ་བོ་གཉིས་ཀའི་དྲུང་དུ་ནི། །
ཡིད་ཀྱིས་ཁྲོས་ནས་བཙིར་བར་བྱ། །རིམས་ལ་སོགས་པ་འགུགས་པའོ། །ཞེས་བྱ་བ་ནི་ལག་མཐིལ་གཉིས་སུ་མཐེ་བོང་གཉིས་བཞག་ནས་མཛུབ་མོའི་རྩེ་མོ་གཉིས་མཐེ་བོ་གཉིས་ཀྱི་དྲུང་དུ་འཁོར་བ་དང་བཅས་པས་བཙིར་བ་ནི་རིམས་ལ་སོགས་པ་འགུགས་པའི་ཕྱག་རྒྱ་སྟེ། འདི་དཀྱིལ་
འཁོར་རྒྱལ་པོ་མཆོག་གི་དུས་སམ། ལས་ཀྱི་དུས་སུ་འཕགས་པའི་སྤྱི་བོའི་གཙུག་ཏོར་གྱིས་རིམས་ལ་སོགས་པའི་ནད་རྣམས་འགུགས་པར་བྱེད་དོ། །འདིའི་སྙིང་པོ་ནི། ཨོཾ་བཛྲ་ས་མ་ཡ་ཨ་ན་ཡ། སརྦ་དུཥྚ་ཛྭ་རཱ་དྷི་ནཱ་ཤ་ཡ་ཧཱུཾ་ཕཊ་ཅེས་བྱ་བའོ། །རྡོ་རྗེ་ཐལ་མོ་དམ་བྱས་ཏེ། །མཛུབ་མོ་