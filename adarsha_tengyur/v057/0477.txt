སུམྦྷ་ནི་སུམྦྷ་ཧཱུཾ་ཕཊ། ཅེས་བྱ་བ་ལ་སོགས་པ་བཅོམ་ལྡན་འདས་རྣམ་པར་སྣང་མཛད་ཀྱིས་ཕྱག་ན་རྡོ་རྗེ་ལ་བཀའ་སྩལ་པ་གང་ཡིན་པ་དེས་ཀྱང་སངས་རྒྱས་ཐམས་ཅད་ཀྱི་ཧཱུཾ་མཛད་ཀྱི་སྒྲ་གསུངས་པ་ཡིན་ནོ། །ཧཱུཾ་ཞེས་པ་ཞེས་བྱ་བ་ནི། བཅོམ་ལྡན་འདས་རྡོ་རྗེ་ཧཱུཾ་མཛད་ལ་ཧཱུཾ་ཞེས་
བྱ་བ་གང་གསུངས་པས་ན། རྡོ་རྗེ་ཧཱུཾ་ཞེས་པ་སྟེ། ཨོཾ་སུམྦྷ་ནི་སུམྦྷ་ཧཱུཾ། གྲྀཧྞ་གྲྀཧྞ་ཧཱུཾ། གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ། ཨཱ་ན་ཡ་ཧོ། བྷ་ག་བཱན་བཛྲ་ཧཱུཾ་ཕཊ། ཅེས་བྱ་བ་བཅོམ་ལྡན་འདས་རྣམ་པར་སྣང་མཛད་ཀྱིས་གསུངས་པའོ། །འདུལ་བ་པོ་ཞེས་པ་ནི། ཨོཾ་བུདྡྷ་མཻ་ཏྲི་བཛྲ་རཀྵ་ཧཱུཾ་ཞེས་བྱ་
བས་མ་ཧཱ་དེ་བ་འདུལ་བར་བྱེད་པའི་སྔགས་བཅོམ་ལྡན་འདས་ཀྱིས་གང་གསུངས་པའོ། །རྡོ་རྗེ་ཀུན་ཡན་ལག་ཅེས་བྱ་བ་ནི། བཅོམ་ལྡན་འདས་རྡོ་རྗེ་ཧཱུཾ་མཛད་ཀྱིས་གསུངས་པའི་སྔགས་གང་ཡིན་པ་དེ་རྡོ་རྗེ་ཀུན་ཏེ། དེ་ཉིད་ཡན་ལག་ལ་འགོད་པས་ན། རྡོ་རྗེ་ཀུན་ཡན་ལག་གོ། །རྡོ་རྗེ་དྲག་
ཅེས་བྱ་བ་ནི། ཨོཾ་བཛྲ་ཨ་བི་ཥ་ཧ་ན་པ་ཏྲཾ་ཏ་ཊ་ཞེས་བྱ་བ་ལྷ་ཆེན་པོ་ཚར་གཅོད་པ་གང་གསུངས་པ་ནི་རྡོ་རྗེ་ཡང་ཡིན་ལ་དྲག་པོ་ཡང་ཡིན་པས་ན་རྡོ་རྗེ་དྲག་པོ་སྟེ། མཚན་བརྒྱ་རྩ་བརྒྱད་དོ། །ཕྱག་ན་རྡོ་རྗེ་ཁྱོད་ཕྱག་འཚལ། །ཞེས་བྱ་བ་ནི་ཡོན་ཏན་ཐམས་ཅད་ཀྱི་བདག་ཉིད་ཀྱི་རྡོ་རྗེ་འདི་ལ་མངའ་བས་ན་རྡོ་རྗེའོ། །དད་པའི་
ཁྱད་པར་ཕུལ་དུ་བྱུང་བས་ཕྱག་འཚལ་བས་ན། ཕྱག་འཚལ་འདུད་ཅེས་བྱའོ། །ཡོན་ཏན་ཐམས་ཅད་ཀྱི་བདག་ཉིད་ཡིན་པའི་ཕྱིར་ཕྱག་འཚལ་བ་ཉིད་དོ། །ཕྱི་དང་ནང་གི་མཆོད་པ་འདི་ཉིད་ཀྱིས་དེ་བཞིན་གཤེགས་པ་ཐམས་ཅད་ལ་མཆོད་པའོ། །དེ་བཞིན་གཤེགས་པ་ཐམས་ཅད་ཀྱི་དབང་བསྐུར་བ་ནི་རྗེད་པའོ། །ཁམས་གསུམ་
པ་འདུལ་བར་བྱེད་པའི་ཡེ་ཤེས་ལ་དེ་བཞིན་གཤེགས་པས་རིམ་གྲོ་བྱ་བའོ། །ཇི་ལྟར་བདག་ཉིད་ལ་དེ་བཞིན་གཤེགས་པས་ཕྱག་བྱ་བ་དང་། རིམ་གྲོ་བྱ་བ་ཡིན་ཞེ་ན། གང་ཕྱིར་རྡོ་རྗེ་སེམས་བསྟན་པས། །རྡོ་རྗེ་སེམས་དཔའ་ཞེས་བརྗོད་བྱ། །ཞེས་གསུངས་ཏེ། གང་གི་ཕྱིར་དེ་བཞིན་
དུ་རོ་གཅིག་པའི་སེམས་ནི་དེ་བཞིན་གཤེགས་པ་རྣམས་དང་བཅོམ་ལྡན་འདས་ཀྱི་རྡོ་རྗེ་སེམས་དཔའ་ཞེས་བརྗོད་ཅེས་བྱ་བ་དེའི་ཕྱིར་ཕྱག་བྱ་བ་དང་ཅི་སྙེད་པའི་རིམ་གྲོ་བྱ་བ་ཡིན་ནོ། །དེ་བཞིན་དུ་རོ་གཅིག་པའི་སེམས་ཀྱི་ངོ་བོ་རྡོ་རྗེ་སེམས་དཔའ་གང་ཡིན་པ་དེ་ནི། རྫོགས་པའི་བྱང་ཆུབ་