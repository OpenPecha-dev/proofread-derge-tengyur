བྱ་བའོ། །མ་མཆུ་སོ་ཡིས་བཟུང་ནས་ནི། །གང་གི་མིང་སྨོས་གཟིར་བ་ནི། །ཞེས་བྱ་བ་ནི་སྔ་མ་བཞིན་དུ་བྱས་ལ་ཡིད་ཀྱིས་བསྒྲུབ་པར་བྱ་བ་མདུན་དུ་བཞག་སྟེ། བསྒྲུབ་བྱའི་མགོ་ནས་བཟུང་བའི་བསམ་པས་མ་མཆུ་སོ་ཡིས་བཟུང་ནས་བཙིར་ན་བཀའ་བཞིན་བྱེད་པར་འགྱུར་རོ། །ཁྲོ་བོ་ཁྲོ་ཆེན་ལྟ་བ་
ཡིས། །མིག་ཀྱང་འཛུམ་པར་བྱེད་པ་ནི། །སྙིང་པོ་བཟླས་ནས་མིག་ཏུ་རྡོ་རྗེ་བསྐྱེད་ནས་སྔ་མ་བཞིན་དུ་བསྒྲུབ་པར་བྱའོ། །ཡང་ལས་ཀྱི་དུས་སུ་ཡིད་ཀྱིས་དེ་བཞིན་བྱས་པའམ། དངོས་ཀྱི་གཟུགས་ལ་ཧཱུཾ་བཛྲ་ནེ་ཏྲ་ཆེ་གེ་ཙཀྵུ་སྥོ་ཊ་ཡ་ཐ་ཞེས་བྱ་བ་སྔར་བཤད་པ་བཞིན་བཟླས་པར་བྱའོ། །རྡོ་རྗེ་ཁྲོ་བོ་མཉམ་
གཞག་ལ། །ཞེས་བྱ་བ་ནི། དེ་ལྟར་སྔ་མ་བཞིན་དུ་ཐམས་ཅད་བྱས་ལ། དེ་ནས་ལས་ཀྱི་དུས་སུ་རྡོ་རྗེ་ཁྲོ་བོའི་རྣལ་འབྱོར་བྱས་ནས་རྡོ་རྗེ་ཁུ་ཚུར་གཉིས་བཅིངས་ཏེ། ལག་ངར་གཉིས་བསྒྲུབ་པར་བྱ་བའི་གཟུགས་སུ་བསམས་ནས། བདག་ཉིད་ཀྱི་སྙིང་གའི་ཕྱོགས་སུ་འཁྱུད་པ་ལྟར་བྱས་ཏེ། ཧཱུཾ་མ་ན་
ས་བཛྲ་ཆེ་གེ་མོ་ཙིཏྟ་སྥོ་ཊ་ཡ་ཐ་ཞེས་འདི་སྐད་སྨོས་པ་བཞིན་དུ་བཟླས་པར་བྱའོ། །འཇིག་རྟེན་གསུམ་ལས་རྣམ་པར་རྒྱལ་བའི་གཟུངས་ཀྱི་དཀྱིལ་འཁོར་དུ་བཤད་པའི་དངོས་གྲུབ་ནི་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་བཤད་པའི་ལྷའི་རྣལ་འབྱོར་བྱས་ལ། གཟུངས་ཀྱི་
དཀྱིལ་འཁོར་ལ་སོགས་པ་རྣམས་ཀྱི་རང་གི་ཕྱག་རྒྱ་བཞིས་ལུས་ལ་རྒྱས་གདབ་པར་བྱའོ་ཞེས་བྱ་བ་ནི། དེ་ནས་ཞེས་བྱ་བ་ལ་སོགས་པ་གསུངས་པ་ཡིན་ནོ། །དེ་ནས་ཞེས་བྱ་བ་ནི་དེའི་རྗེས་ཐོགས་ཉིད་ལའོ། །རྡོ་རྗེ་ཆེན་པོའི་རིགས་ཀྱི་གཟུངས་ཀྱི་དཀྱིལ་འཁོར་གྱི་གསང་བའི་ཕྱག་རྒྱ་ནི་གསང་
བའི་ཕྱག་རྒྱ་སྟེ་གཟུངས་ཀྱི་ཕྱག་རྒྱའོ། །དེ་ལ་བསླབ་པར་བྱའོ། །མཐེའུ་ཆུང་ལྕགས་ཀྱུར་བཅིངས་ནས་ནི། །རྡོ་རྗེ་ཁྲོ་བོ་གཞག་པར་བྱ། །ཞེས་བྱ་བ་ནི་རྡོ་རྗེ་ཁུ་ཚུར་གཉིས་བཅིངས་ལ་རྡོ་རྗེ་ལག་ངར་གཉིས་བསྙམས་ཏེ། མཐེའུ་ཆུང་ལྕགས་ཀྱུར་སྦྲེལ་ལ། འདིར་ཁམས་གསུམ་རྣམ་པར་
རྒྱལ་བའི་གཟུངས་ཀྱི་དཀྱིལ་འཁོར་གྱི། བཅོམ་ལྡན་འདས་རྣམ་པར་སྣང་མཛད་ཀྱི་ཕྱག་རྒྱའི་ཚུལ་དུ་བྱེད་པའི་ཕྱག་རྒྱ་ཆེན་པོའོ། །གཡོན་པའི་རྩེ་གསུམ་རྒྱབ་ཏུ་ནི། །འཇིག་རྟེན་གསུམ་ལས་རྒྱལ་ཞེས་བཤད། །ཅེས་བྱ་བ་ནི་ཇི་སྐད་བཤད་པའི་རྣམ་པར་སྣང་མཛད་ཀྱི་ཕྱག་རྒྱ་ལས་གཡོན་