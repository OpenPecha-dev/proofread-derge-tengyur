བྱུག་ཅིང་མེ་ཏོག་དམར་པོ་དགྲམ་པར་བྱའོ། །དེ་ནས་རྡོ་རྗེ་གནོད་སྦྱིན་གྱི་སྔགས་བཟླས་པའི་ལས་ཐམས་ཅད་པའི་ཆུའི་སྣོད་དང་རང་གི་ལྷའི་བཟླས་པ་བྱས་པའི་མཆོད་ཡོན་གྱི་སྣོད་དག་ནི་ཞི་བའམ། རྒྱས་པ་དང་། དབང་གི་ལས་རྣམས་ལ། གཡོན་ཕྱོགས་སུ་གཞག་པར་བྱའོ། །
ལས་ཐམས་ཅད་པ་ལ་ནི་ཇི་ལྟར་རྗེས་སུ་སྤྱད་པ། རང་ཉིད་ཀྱི་སྔགས་བཟླས་ལ་གཡས་ཕྱོགས་སུ་གཞག་པར་བྱའོ། །འགུགས་པ་དང་འཆིང་བ་རྣམས་ལ་སྣོད་གཉིས་གཡས་ཕྱོགས་སུ་བཞག་ལ། ཡོ་བྱད་ཐམས་ཅད་ནི་གཡོན་ཕྱོགས་སུ་གཞག་པར་བྱའོ། །དེ་ནས་བདག་ཉིད་བསྲུང་བར་བྱ་
སྟེ། དེ་ལ་ཞི་བ་དང་དབང་དུ་བྱེད་པ་ལ་ནི་རྡོ་རྗེ་གཙུག་ཏོར་གྱིས་བསྲུང་བར་བྱའོ། །རྒྱས་པ་ལ་ནི་རྡོ་རྗེ་མཛོད་སྤུ་དང་། ཐལ་བའི་ཐིག་ལེས་བསྲུང་བར་བྱའོ། །དགུག་པ་དང་། གསད་པ་དང་། བཅིང་བ་དང་། མངོན་སྤྱོད་ཀྱི་ལས་རྣམས་ལ་ནི། རྡོ་རྗེ་གཙུག་ཏོར་ལ་སོགས་པའི་སྔགས་དང་ཕྱག་
རྒྱས་བདག་ཉིད་བསྲུང་བར་བྱའོ། །དེ་ལ་སྤྱི་བོའི་ཕྱོགས་སུ་རྡོ་རྗེ་གཙུག་ཏོར་བཞག་ལ། སྔགས་ནི་འདི་ཡིན་ཏེ། ཨོཾ་ཧཱུཾ་བནྡྷ་ཧཾ་ཞེས་བྱའོ། །སྨིན་མཚམས་ཀྱི་ཕྱོགས་སུ་རྡོ་རྗེ་མཛོད་སྤུ། ཨོཾ་སརྦྦ་ཨ་དྷི་པ་ཏི་སྟྭཾ་ཨ་བྷི་ཥིཉྩ་མི་བྷུར་བྷུ་བ་སྭཿ། ཁའི་ཕྱོགས་སུ་རིག་པ་མཆོག །ཨོཾ་དྷརྨྨ་ཞེས་བྱའོ། །
སྙིང་གའི་ཕྱོགས་སུ་འདོད་པའི་རྒྱལ་པོ། ཊཀྐི་ཧཱུཾ་ཛཿ། ལྟེ་བའི་ཕྱོགས་སུ་གཤིན་རྗེ་གཤེད། ཨ་ཧོ་བཛྲ་ཧི་ཞེས་བྱའོ། །རྐེད་པའི་ཕྱོགས་སུ་རྡོ་རྗེ་སྐ་རགས། ཀ་ནེ་དུ་ནེ་ཧཱུཾ་ཕཊ་ཅེས་བྱའོ། །ཕྲག་པ་གཡས་སུ་རྡོ་རྗེ་ལྕགས་ཀྱུ། ཨོཾ་བཛྲ་ཨཱ་ཀཪྵ་ཡ་ཧཱུཾ་ཛཿཞེས་བྱའོ། །ཕྲག་པ་གཡོན་
དུ་རྡོ་རྗེ་ཞགས་པ། ཨོཾ་མ་ཧཱ་བཛྲ་པཱ་ཤ་ཧྲཱིཿཞེས་བྱ་བའོ། །ལག་ངར་གཡས་པ་ལ་རྡོ་རྗེ་ཀཱི་ལི་ཀཱི་ལ། ཨོཾ་བཛྲ་ཀཱི་ལི་ཀཱི་ལ་ཧོ་ཏྭཾ་ཞེས་བྱ་བའོ། །ལག་ངར་གཡོན་པ་ལ་རྡོ་རྗེ་བསྙེམས་པ། ཧེ་བཛྲ་གརྦྷ་སིདྡྷཱི་སིདྡྷྱ་ཏ་ཊ་ཞེས་བྱ་བའོ། །ལག་པ་གཡས་པ་ལ་རྡོ་རྗེ་འཆིང་བ། ཨོཾ་བཛྲ་དྲྀ་ཌྷ་ས་
མ་ཡ་སྟྭཾ་ཞེས་བྱ་བའོ། །ལག་པ་གཡོན་པ་ལ་རྡོ་རྗེ་ཁུ་ཚུར། ཨོཾ་བཛྲ་མུཥྚི་རུ་ཏྲ་རུ་ཏྲ་མ་ཊ་ཧཱུཾ་ཕཊ་ཅེས་བྱའོ། །བརླ་གཡས་པ་ལ་རྡོ་རྗེ་སྡེ། ཨོཾ་ཧྲཱིཿཔདྨ་དྷ་ར་ཨཱ་བ་ལོ་ཀི་ཡ་མཾ་ཞེས་བྱའོ། །བརླ་གཡོན་པ་ལ་རྡོ་རྗེ་ཁྲོ་བོ་སྤྱི་གཙུག ཧཱུཾ་བཛྲ་བི་ནཱ་ཡ་ཀ་ཨ་དྷི་པ་མཱ་ར་ཡ་ཊ་ཞེས་བྱའོ། །པུས་མོ་གཡས་