སྙིང་པོ་ནི་སྒོ་བའི་མཆོད་པའི་སྙིང་པོའོ། །དེ་ལ་བཛྲ་ཛཿཛཿཞེས་བྱ་བ་ནི་རྡོ་རྗེ་ལྕགས་ཀྱུའི་སྙིང་པོའོ། །བཛྲ་ཧཱུཾ་ཧཱུཾ་ཞེས་བྱ་བ་ནི་རྡོ་རྗེ་ཞགས་པའི་སྙིང་པོའོ། །བཛྲ་བཾ་བཾ་ཞེས་བྱ་བ་ནི་རྡོ་རྗེ་ལྕགས་སྒྲོག་མའིའོ། །བཛྲ་ཨཿཨཿཞེས་བྱ་བ་ནི་རྡོ་རྗེ་འབེབས་པའིའོ། །ཨོཾ་སརྦྦ་སཾ་སྐཱ་ར་པ་རི་ཤུདྡྷེ་དྷརྨྨ་
ཏེ་ག་ག་ན་ས་མུངྒ་ཏེ་སྭ་བྷཱ་བ་བི་ཤུདྡྷེ་མ་ཧཱ་ན་ཡ་པ་རི་བཱ་རེ་སྭཱ་ཧཱ་ཞེས་བྱ་བ་ནི། བསྐལ་པ་བཟང་པོའི་རིག་པའོ། །དེ་ནས་ཞེས་བྱ་བ་ནི་གནས་སྐབས་སོ། །དེ་ལ་ཞེས་བྱ་བའི་ཇི་སྐད་དུ་བཤད་པའི་དཀྱིལ་འཁོར་དུ་འཇུག་པ་ལ་སོགས་པའི་ཆོ་ག་རྒྱས་པར་བཤད་པའོ། །ཁྲོ་བོ་རྡོ་རྗེ་ཏི་རཱིནྟི་རིའི་ཕྱག་
རྒྱས་འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་འཇུག་པའི་སྦྱོར་བས་འདིར་འཇུག་པར་བྱའོ། །དེ་ཉིད་ཀྱི་ཆོ་ག་རྒྱས་པ་གང་ཡིན་པ་དེ་ནི་འདིར་འཇུག་པའི་ཆོ་ག་རྒྱས་པའོ། །ཐོག་མ་ཉིད་དུ་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་རིགས་སུ་འཇུག་པ་ནས་བརྩམས་ཏེ། 
དངོས་གྲུབ་ཀྱི་རྡོ་རྗེ་བརྟུལ་ཞུགས་ཀྱི་བར་དུ་རྒྱས་པར་བྱའོ་ཞེས་བྱ་བ་ནི་དོན་བསྟན་པ་ཡིན་ནོ། །དེ་ནས་དེ་ལ་ཞེས་བྱ་བ་ལ་སོགས་པ་ནི། འཇིག་རྟེན་གསུམ་ལས་རྣམ་པར་རྒྱལ་བའི་དཀྱིལ་འཁོར་ཆེན་པོར་འཇུག་པའི་ཆོ་གས་འཇུག་པར་བྱའོ། །རེ་ཞིག་རང་ཉིད་འཇིག་རྟེན་གསུམ་ལས་རྣམ་པར་རྒྱལ་
བའི་དཀྱིལ་འཁོར་ཆེན་པོ་བཤད་པའི་ཆོ་གས་རྡོ་རྗེ་ཧཱུཾ་མཛད་ཀྱི་རྣལ་འབྱོར་པས་རྣལ་འབྱོར་ཆེན་པོ་བྱས་ལ། འཇུག་པ་ཐམས་ཅད་དང་། དངོས་གྲུབ་ཀྱི་རྡོ་རྗེ་བརྟུལ་ཞུགས་ཀྱི་བར་དུ་བཅད་ལ་དེ་ནས་ཡང་དག་པར་བདག་ལ་བྱིན་གྱིས་བརླབས་པ་ལ་སོགས་པ་བྱིན་ནས། གཟུངས་ཀྱི་ལྷ་མོའི་
གཟུངས་ཀྱིས་གཟུངས་རྣམས་བསྡུ་བ་བྱ་སྟེ། དགུག་པའི་ཆོ་ག་རྒྱས་པ་ཐམས་ཅད་རྗེས་སུ་སྤྱད་ནས་སློབ་མ་གཞུག་པར་བྱའོ། །དེ་ནས་བཅུག་ལ་སོར་བཞི་པའི་ཚད་ཀྱི་འབར་བའི་རྡོ་རྗེ་རྩེ་ལྔ་པ་བྱིན་ལ། ཁམས་གསུམ་རྣམ་པར་རྒྱལ་བའི་དཀྱིལ་འཁོར་ཆེན་པོར་གསུངས་པའི་ཇི་ལྟ་བའི་ཆོ་
ག་རྗེས་སུ་སྤྱད་ནས། བཤད་མ་ཐག་པའི་མཚན་ཉིད་ཅན་གྱི་གསང་བའི་རྡོ་རྗེ་བླངས་ཏེ་གར་གྱིས་མཆོད་པར་བྱའོ་ཞེས་བྱ་བར་སྦྱར་རོ། །ཇི་ལྟར་བྱ་ཞེ་ན། དམ་ཚིག་གི་ཕྱག་རྒྱ་དང་། ལན་གྱི་ཕྱག་རྒྱ་དང་། ཉེ་བའི་ཕྱག་རྒྱ་དང་། ཡེ་ཤེས་དང་ཕྱག་རྒྱ་རྣམས་ཀྱི་ཞེས་བྱ་བ་སྨོས་ཏེ། དེ་ལ་རྡོ་རྗེ་ཧཱུཾ་