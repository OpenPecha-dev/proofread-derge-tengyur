ཅིང་གཡོན་ཕྱོགས་སུ་གཞག་པ་ནི་སྤྱི་གཙུག་གིའོ། །དེ་ཉིད་ཁ་ཐུར་དུ་བསྟན་ནས་གཞག་པའི་རྡོ་རྗེ་རབ་ཏུ་འདུད་པའིའོ། །དེ་ཉིད་གཡོན་དུ་དམའ་བར་ཕབ་ནས་མྱུར་དུ་དྲལ་བ་ནི་རྡོ་རྗེ་རབ་ཏུ་ལྟུང་བའིའོ། །དེ་ཉིད་ཀྱི་མཛུབ་མོ་དང་མཐེའུ་ཆུང་སྦྲེལ་བ་ནི་རྐང་གདུབ་ལྟ་བུ་སྟེ། 
རྡོ་རྗེ་རྐང་གདུབ་ཀྱིའོ། །དེ་ཉིད་ཀྱི་མཛུབ་མོ་དང་མཐེབ་མོ་ལུ་གུ་རྒྱུད་དུ་སྦྲེལ་བ་ནི་རྡོ་རྗེ་ལྕགས་སྒྲོག་གིའོ། །དེ་ཉིད་མདུན་དུ་བསྐྱོད་པ་ནི་རྡོ་རྗེ་རྣོན་པོའིའོ། །དེ་ཉིད་མྱུར་དུ་བསྐོར་ནས་ཁར་བསྐྱོད་པ་ནི་རྡོ་རྗེ་ཤུགས་ཀྱིའོ། །དེ་ལྟར་བདག་ཉིད་བསྲུང་བ་བྱས་ནས། རྡོ་རྗེ་གནོད་སྦྱིན་བཟླས་པའི་
ཆུ་ཀུ་ཤའི་རྩེ་མོས་བླངས་ལ། ཡོ་བྱད་ཐམས་ཅད་གཡས་ཕྱོགས་ནས་བསང་བར་བྱའོ། །རྡོ་རྗེ་གནོད་སྦྱིན་གྱི་ཕྱག་རྒྱ་དང་སྔགས་ཀྱིས་མེ་བུད་པ་དང་། དེ་ཉིད་བཟླས་པའི་ཆུས་ལན་གསུམ་གྱི་བར་དུ་བསངས་ཏེ། ཐབ་ཁུང་དུ་བཅུག་ལ་རླུང་ཡབ་ཀྱིས་མེ་སྦར་བར་བྱ་ཞིང་། ཨོཾ་བཛྲ་ཛྭ་ལ་ཧཱུཾ་
ཞེས་བརྗོད་པར་བྱའོ། །ཡི་གེ་ཧཱུཾ་ལན་བདུན་བཟླས་ཏེ། མར་གྱིས་མེ་གསོ་བར་བྱའོ། །སྔགས་པས་མཉམ་པར་གཞག་པ་ཡིས། །ཀུ་ཤ་ལ་ནི་སྔགས་བཟླས་ཏེ། །དེ་ཡང་དེ་ནས་བཞག་བྱས་ནས། །དངོས་གྲུབ་ཐམས་ཅད་རབ་ཏུ་འགྲུབ། །དང་པོར་ཤར་དུ་ཁ་བལྟས་གཞག །གཉིས་
པའི་རྩེ་མོ་ལྷོར་བསྟན་ནས། གསུམ་པའི་རྩེ་མོ་ནུབ་ཏུ་བསྟན། །བཞི་པ་བྱང་དུ་བསྟན་པར་བྱ། །ཡང་ཀུ་ཤའི་ཚོགས་མང་པོས་ཐབ་ཁུང་རྩེ་མོ་ཤར་ཕྱོགས་སུ་བསྟན་ལ་གཡོགས་པར་བྱའོ། །ཨོཾ་བཛྲ་སཏྭ་ཨཱཿཞེས་བྱ་བའི་སྔགས་ཀྱིས་ཀུ་ཤ་མངོན་པར་བསྔགས་ལ་གཞག་པར་བྱའོ། །
དེ་ནས་རང་གི་ལྷའི་ཆོས་ཀྱི་ཡི་གེས་ཐབ་ཁུང་བསྐྱེད་ལ། དེའི་དབུས་སུ་ཡི་གེ་ཨོཾ་ལས་པདྨའི་གདན། དེའི་སྟེང་དུ་སྔར་བཤད་པའི་སྙིང་པོས་རྡོ་རྗེ་མེ། མདོག་དམར་སེར། ཕྱག་གཡོན་གྱི་དང་པོ་ན་དབྱུ་གུ། གཉིས་པ་ན་རིལ་བ་སྤྱི་བླུགས། གཡས་ཀྱི་དང་པོ་ན་རྡོ་རྗེ་རྩེ་གསུམ། གཉིས་
པ་ན་དགང་གཟར། དབུའི་གཙུག་ཏོར་འབར་བའི་ཕྲེང་བ་འཁྲུགས་པ་བསམས་ལ། དེ་ནས་ཁྲོ་བོ་འདོད་པའི་རྒྱལ་པོས་སྤྱན་དྲངས་ནས་ཁྲོ་བོ་རྡོ་རྗེ་ལྕགས་ཀྱུ་ལ་སོགས་པའི་ལས་ཀྱི་ཕྱག་རྒྱས་དགུག་པ་དང་། གཞུག་པ་དང་། བཅིང་བ་དང་དབང་དུ་བྱས་ཏེ། དེ་མེ་ཐབ་ཀྱི་དབུས་སུ་གཞག་པ་འདི་མེ་ལྷའི་