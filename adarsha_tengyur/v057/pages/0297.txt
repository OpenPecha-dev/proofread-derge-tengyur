པའི་སྙིང་པོ་ལྔས་ལྷ་ཐམས་ཅད་ཀྱི་གཟུགས་སུ་སྤྲུལ་ལ། རང་རང་གི་གནས་སུ་གཞག་པར་བྱའོ། །ཨོཾ་བཛྲ་དྷཱ་ཏུ་སཏྭ་བཛྲི། རཏྣ་བཛྲི། དྷརྨྨ་བཛྲི། ཀརྨ་བཛྲི། ཨོཾ་བཛྲ་སཏྭ་ཧཱུཾ། བཛྲ་སཏྭ། བཛྲ་རཱ་ཛ། བཛྲ་རཱ་ག བཛྲ་སཱ་དྷཱ། ཨོཾ་བཛྲ་རཏྣ་
ཧཱུཾ། བཛྲ་རཏྣ། བཛྲ་ཏེ་ཛ། བཛྲ་ཀེ་ཏུ། བཛྲ་ཧ་ས། ཨོཾ་བཛྲ་དྷརྨྨ་ཧཱུཾ། བཛྲ་དྷརྨ། བཛྲ་ཏཱིཀྵྞ། བཛྲ་ཧེ་ཏུ། བཛྲ་བྷ་ཥ། ཨོཾ་བཛྲ་ཀརྨྨ་ཧཱུཾ། བཛྲ་ཀརྨྨ། བཛྲ་རཀྵ། བཛྲ་ཡཀྵ། བཛྲ་སནྡྷི། བཛྲ་ལཱ་སྱེ། བཛྲ་མཱ་ལེ། བཛྲ་གཱི་ཏི། བཛྲ་ནི་རྟི། བཛྲ་དྷཱུ་པེ། བཛྲ་པེ་ཥྤེ། བཛྲ་
ཨཱ་ལོ་ཀེ། བཛྲ་གནྡྷེ། བཛྲ་ཨཾ་ཀུ་ཤ བཛྲ་པཱ་ཤ བཛྲ་སྥོ་ཊ། བཛྲ་ཨཱ་བེ་ཤ་ཞེས་བྱ་བའི་ཚིག་ཙམ་ཉིད་ཀྱིས་ཐམས་ཅད་རང་རང་གི་གནས་སུ་བཀོད་ལ། ཨོཾ་བཛྲ་ཨཱཏྨ་ཀོ྅ཧཾ་ཞེས་བརྗོད་ཅིང་བདག་ཉིད་མི་ཕྱེད་པར་བསྒོམ་མོ། །ཨོཾ་སྭ་བྷཱ་ཝ་བི་ཤུདྡྷོ྅ཧཾ་ཞེས་བྱ་བས་ནི་ཆོས་
ཐམས་ཅད་བདག་མེད་པར་རོ། །ཨོཾ་སརྦ་ས་མོ྅ཧཾ་ཞེས་ཟློས་ཤིང་བདག་མེད་པའི་མཉམ་པ་ཉིད་ཀྱིས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་ལྷ་ཐམས་ཅད་དང་བདག་ཉིད་མཉམ་པར་བསམ་པར་བྱའོ། །དེ་ནས་བདག་ནི་རང་ཉིད་རྡོ་རྗེ་དབྱིངས་ཡིན་ནོ་ཞེས། རྡོ་རྗེ་དབྱིངས་
ཀྱི་དཀྱིལ་འཁོར་ཆེན་པོའི་ང་རྒྱལ་བསྐྱེད་པར་བྱའོ། །དེ་ནས་བཛྲ་སཏྭ་ཞེས་ཟློས་ཤིང་རྣམ་པར་སྣང་མཛད་ལ་སོགས་པའི་རང་བཞིན་དུ་བདག་ཉིད་བསྒོམས་ལ། ལྷ་ཐམས་ཅད་ཀྱི་ཞལ་ནས་བཛྲ་སཏྭ་ཞེས་བྱ་བའི་སྒྲ་འབྱུང་བར་ལྷག་པར་མོས་པར་བྱ་སྟེ། དེ་ལྟ་བུས་ནི་
ཐམས་ཅད་བཟླས་པར་འགྱུར་རོ། །དེ་ལྟར་ཇི་སྲིད་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་མངོན་སུམ་དུ་མཐོང་བར་གྱུར་པ་དེ་སྲིད་ཀྱི་བར་དུ་ཉིན་རེ་ཞིང་བསྒོམ་པར་བྱའོ། །ཡང་ན་ཏིང་ངེ་འཛིན་གསུམ་སྔོན་དུ་འགྲོ་བས་ཟླ་བ་དྲུག་གམ། ལོ་གཅིག་གི་བར་དུ་བསྒོམ་པར་
བྱའོ། །སློབ་དཔོན་གྱི་དབང་དུ་བྱས་པའོ། །སློབ་མའི་དབང་དུ་བྱས་པ་ལ་ནི། བདག་ལ་བྱིན་གྱིས་བརླབ་པ་ལ་སོགས་པ་འདི་ལྟར་ཤེས་པར་བྱ་སྟེ། བདག་བསྲུང་བ་དང་། ཆུའི་ཁྲུས་དང་། ཡང་བདག་བསྲུང་བ་དང་། གནས་བསྲུང་བ་ཡང་བྱས་ལ། རང་གི་ལྷ་མདུན་