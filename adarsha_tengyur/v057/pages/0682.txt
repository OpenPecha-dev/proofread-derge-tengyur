གི་ཚེ་སློབ་དཔོན་གྱི་ལག་ན་གནས་པའི་རྡོ་རྗེ་རྩེ་གསུམ་པ་རྡོ་རྗེ་འཆང་བའི་ཕྱག་རྒྱའི་སྟེང་དུ་བཞག་སྟེ། ཆོ་ག་བཞིན་དུ་ཆུག་ཤིག་ཅེས་བྱ་བ་ནི། གདོང་གཡོགས་བཅིང་བ་ལ་སོགས་པ་བྱས་ནས། འཇིག་རྟེན་གསུམ་གྱི་འཁོར་ལོའི་དཀྱིལ་འཁོར་ཆེན་པོ་ལས་བཤད་པའི་ཆོ་གས་སློབ་མ་གཞུག་པར་བྱའོ། །ཞུགས་ནས་རྡོ་རྗེ་དེ་དེ་བཞིན་དུ་
བོར་ཅིག་ཅེས་བྱ་བ་ནི། ཇི་ལྟ་བ་བཞིན་དུ་དབབ་པ་བྱས་ནས། ཨོཾ་པྲ་ཏཱིཙྪ་ཨ་དྷི་ཏིཥྛ་བཛྲ་ཧོཿཞེས་བྱ་བ་འདིས་རྡོ་རྗེ་དེ་དཀྱིལ་འཁོར་དུ་དོར་བར་བྱའོ། །གང་ལ་དབབ་པའི་དམ་ཚིག་གི་ཕྱག་རྒྱ་དེ་དེའི་དབང་དུ་འགྱུར་རོ་ཞེས་བྱ་བ་ནི་མ་ལ་སོགས་པའི་གཟུགས་ཀྱིས་བསྒྲུབ་བྱ་བསྒྲུབ་པར་འགྱུར་བ་དང་། དེའི་འབྲས་བུ་དབང་དུ་བྱེད་པར་འགྱུར་རོ་ཞེས་
བྱ་བའི་དོན་ཏོ། །དེ་ཉིད་བཤད་པ་ནི་དེས་ལས་ཐམས་ཅད་བྱེད་དོ་ཞེས་བྱ་བའོ། །དེ་ནས་ཞེས་བྱ་བ་ལ་སོགས་པ་ནི། དེ་ལྟར་དཀྱིལ་འཁོར་དུ་ཞུགས་ནས་རྡོ་རྗེ་འཕངས་ཏེ། དེ་ནས་གདོང་གཡོགས་པ་འདིས་བཀྲོལ་ཏེ། ཨོཾ་རྡོ་རྗེ་སེམས་དཔའ་དེང་ཁྱོད་ཀྱི། །མིག་འབྱེད་པ་ནི་བརྩོན་པར་མཛད། །
རྡོ་རྗེའི་མིག་ནི་བླ་མེད་པ། །དེ་རིང་ཉིད་དུ་འབྱེད་པར་ཤོག །ཅེས་བྱ་བའི་སྙིང་པོ་འདིས་གདོང་གཡོགས་བཅིངས་པ་དགྲོལ་བར་བྱའོ། །ཡི་གེ་ཧཱུཾ་ལས་མིག་གཉིས་སུ་རྡོ་རྗེ་གཉིས་བསྒོམས་ལ་འདི་སྐད་ཅེས་བརྗོད་དེ། ཧེ་བཛྲ་པ་ཤྱ་ཞེས་པས་སྒོ་སྲུང་ནས་བརྩམས་ཏེ། དཀྱིལ་འཁོར་རིམ་པ་བཞིན་
བསྟན་ལ། དེའི་སྙིང་གར་ཕྱག་རྒྱ་དགྲོལ་བར་བྱ་སྟེ། དེ་ནས་སློབ་མ་དེ་བཞིན་དུ་དབང་བསྐུར་བར་བྱའོ། །འདི་སྐད་སྟོན་པ་ཡིན་ཏེ། ཇི་ལྟ་བ་བཞིན་དུ་སློབ་མ་ལྷག་པར་གནས་པར་བྱས་ནས། ཐོག་མར་ཕྱག་བཞི་ཇི་ལྟ་བ་བཞིན་དུ་བྱས་ལ། དེ་ནས་རྡོ་རྗེ་ཧཱུཾ་མཛད་དུ་བྱིན་གྱིས་བརླབས་ལ། 
ཕྱི་རོལ་ན་གནས་པ་བུམ་པའི་ཆུས་དབང་བསྐུར་ལ། རང་ཉིད་རྡོ་རྗེ་འཛིན་པའི་ཕྱག་རྒྱ་བཅིངས་ཏེ། ཨོཾ་སརྦྦ་ཏ་ཐཱ་ག་ཏ་བཛྲ་དྷ་ར་གྲྀ་ཧ་བཛྲ་ས་མ་ཡ་ཧཱུཾ། ཞེས་བྱ་བ་འདིས་སློབ་མ་ཡང་འཆིང་དུ་གཞུག་གོ། །དེ་ནས་རྡོ་རྗེ་རྩེ་གསུམ་པ་མེ་ཏོག་ཕྲེང་བ་བཅིངས་པ་རྡོ་རྗེ་འཆང་བའི་སྟེང་དུ་གཞུག་པ་སློབ་མས་
དོར་བར་བྱ་སྟེ། ཨོཾ་པྲ་བེ་ཤ་བཛྲ་པྲ་བེ་ཤ་ཡ་བཛྲ་ཨཱ་བེ་ཤ་བཛྲ་ཨ་དྷི་ཏིཥྛ་བཛྲ་ཧཱུཾ་ཞེས་བྱ་བའི་སྙིང་པོ་འདིས་གཞུག་པར་བྱའོ། །དེ་ནས་ཁྲོ་བོ་རྡོ་རྗེ་ལྕགས་ཀྱུ་ལ་སོགས་པའི་ལས་ཀྱི་ཕྱག་རྒྱ་བཞིས་སློབ་མ་དགུག་པ་དང་། གཞུག་པ་དང་། བཅིང་བ་དང་། དབང་དུ་བྱ་བའོ། །དེང་ཁྱོད་དེ་བཞིན་