ལྷའི་ང་རྒྱལ་བསྒོམས་པའི་ཚུལ་གྱིས་སོ། །དོན་འདི་ཉིད་བསྟན་པ་ནི། རྡོ་རྗེ་ཁུ་ཚུར་འཛིན་པས་ན། །ཞེས་བྱ་བ་ཡིན་ཏེ། ཡང་དག་དེ་ཉིད་བདེན་གང་ཡིན། །རྡོ་རྗེ་ཁུ་ཚུར་དེ་བཤད་དོ། །ཞེས་གསུངས་པས། རྡོ་རྗེ་ཁུ་ཚུར་བཟུང་བའི་སྒྲས་ནི་དེ་ཁོ་ན་ཉིད་བསྒོམ་པ་ལ་བྱ་བར་བཤད་
དེ་དེ་བཞིན་ཉིད་ཀྱི་སྦྱོར་བ་དེས་རིགས་ཐམས་ཅད་ཀྱི་ཕྱག་རྒྱ་གང་ལ་རེག་ཅིང་བཟུང་བ་དེ་མ་ཐག་ཏུ་དབང་དུ་འགྱུར་ཞེས་བྱ་བའོ། །དེ་ནས་ཕྱག་རྒྱ་ཐམས་ཅད་ཀྱི་ཆོས་ཉིད་བརྗོད་པར་བྱའོ་ཞེས་བྱ་བ་ནི་ཕྱག་རྒྱ་ཡང་ཡིན་ལ་ཐམས་ཅད་ཀྱང་ཡིན་པས་ཕྱག་རྒྱ་ཐམས་ཅད་དེ། དཀྱིལ་འཁོར་བཞི་
ལས་གསུངས་པའི་ཆོས་ཀྱི་ཕྱག་རྒྱ་ཐམས་ཅད་དོ། །དེ་རྣམས་ཀྱི་ཆོས་ཉིད་ནི་དངོས་གྲུབ་ཀྱི་རྒྱུ་སྟེ་བརྗོད་པར་བྱ་ཞིང་བསྟན་པར་བྱའོ། །རྡོ་རྗེ་ཕྲ་མོའི་ཚུལ་ལམ་ཆོ་ག་ནི་བཤད་ཟིན་ཏོ། །དེ་ནས་སྦྱར་བ་ནི་རྡོ་རྗེ་ཕྲ་མོ་བསྒོམ་པར་བྱས་པ་ལའོ། །ཡེ་ཤེས་ཕྱག་རྒྱ་ནི་དཀྱིལ་འཁོར་ཆེན་པོ་དང་། གཟུངས་
དང་། ཆོས་དང་། ལས་ཀྱི་དཀྱིལ་འཁོར་ལས་གསུངས་པའི་ཆོས་ཀྱི་ཕྱག་རྒྱ་ཐམས་ཅད་དེ། དེ་རྣམས་ཀྱི་ཆོ་ག་འདིས་ཚུལ་གྱིས་བཅིངས་ན་འཕྲལ་དུ་དབང་དུ་འགྱུར་ཞིང་འགྲུབ་པར་འགྱུར་རོ་ཞེས་བྱ་བའི་ཐ་ཚིག་གོ། །དེ་ནས་ཕྱག་རྒྱ་ཐམས་ཅད་ཀྱི་ལས་བརྗོད་པར་བྱའོ་ཞེས་བྱ་བ་ནི་རྡོ་རྗེ་དབྱིངས་ལ་
སོགས་པའི་དཀྱིལ་འཁོར་བཞི་ལས་གསུངས་པའི་ལས་ཀྱི་ཕྱག་རྒྱ་ཐམས་ཅད་ནི་ཕྱག་རྒྱ་ཀུན་ནོ། །དེ་རྣམས་ཀྱི་ལས་ནི་བྱ་བ་སྟེ། དེ་རྣམས་ཀྱིས་མངོན་པར་འདོད་པའི་དོན་གྲུབ་པར་འགྱུར་རོ་ཞེས་བྱ་བའི་ཐ་ཚིག་སྟེ་དེ་བརྗོད་པར་བྱའོ། །གླུ་དང་ཞེས་བྱ་བ་ལ་སོགས་པ་ལ། གླུ་དང་། གར་དང་། 
རོ་དང་། ཟས་དང་། སྤྱོད་ལམ་ནི་གླུ་དང་། གར་དང་། རོ་དང་། ཟས་དང་། སྤྱོད་ལམ་ཞེས་བྱ་སྟེ། དེ་ལ་སོགས་པ་ལས་བདེ་བ་གང་ཞིག་སྐྱེས་པར་གྱུར་པ་དེ་ལ་དེ་སྐད་ཅེས་བྱ་སྟེ། དེ་རྣམས་སངས་རྒྱས་ཏེ་དེ་བཞིན་གཤེགས་པ་ཐམས་ཅད་ལ་ཕུལ་ན་ལས་ཀྱི་ཕྱག་རྒྱ་དབང་དུ་འགྱུར་རོ། །དེ་
ལ་གླུ་ནི་རྡོ་རྗེ་གླུ་ལ་སོགས་པའོ། །གར་ནི་རྡོ་རྗེ་གར་ལ་སོགས་པའོ། །རོ་ནི་ལྷ་དང་ལྷན་ཅིག་ཏུ་གྱུར་པའི་ཞི་བ་དང་སྒེག་མོ་ལ་སོགས་པ་རང་བཞིན་ཅན་གྱི་ཉམས་སོ། །ཟས་ནི་ཁ་ཟས་རོ་བརྒྱ་པ་ལ་སོགས་པའོ། །སྤྱོད་ལམ་ནི་འདུག་པ་དང་། འཆག་པ་དང་། སྡོད་པ་དང་། ཉལ་བའི་