བསྡམས་པ་ནང་དུ་བཅིང་བའི་རྡོ་རྗེ་མཛུབ་མོ་གཉིས་ཕན་ཚུན་ལྟོ་སྦྱར་ནས་ཁབ་ལྟར་བྱའོ། །དེ་བཞིན་མཛུབ་མོ་ལེགས་སྦྱིན་པ། །ཞེས་བྱ་བ་ནི། རྡོ་རྗེ་ལེགས་པའི་གནས་སུ་རྡོ་རྗེ་བསྡམས་པ་ནང་དུ་བཅིང་བའི་མཛུབ་མོ་དང་མཐེ་བོ་གཉིས་སེ་གོལ་བརྡབ་པར་བྱའོ། །མཛུབ་མོ་སྤྲད་དེ་
དཔྲལ་བར་གཞག །ཅེས་བྱ་བ་ནི། རྡོ་རྗེ་ཁྲོ་གཉེར་གྱི་གནས་སུ་རྡོ་རྗེ་བསྡམས་པ་ནང་དུ་བཅིངས་ནས། མཛུབ་མོ་གཉིས་ཀྱི་རྩེ་མོ་བསྒྲེངས་ནས་མཛུབ་མོ་གཉིས་ཀྱི་རྩེ་མོ་བསྐོར་ཞིང་། ཕྱག་རྒྱ་དཔྲལ་བའི་ཕྱོགས་སུ་གཞག་གོ། །སྙིང་གར་ཉི་མ་རབ་ཏུ་བསྟན། །ཞེས་བྱ་བ་ནི་རྡོ་རྗེ་
ཉི་མའི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ་སྙིང་གའི་ཕྱོགས་སུ་ཉི་མ་ལྟར་གཞག་པར་བྱའོ། །མཛུབ་མོ་བསྙམས་པ་སྤྱི་བོར་གཞག །ཅེས་བྱ་བ་ནི། རྡོ་རྗེ་རྒྱལ་མཚན་གྱི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ། མཛུབ་མོ་གཉིས་ཁབ་ལྟར་བྱས་ལ་སྤྱི་བོར་གཞག་གོ། །བསྒྱུར་
ནས་དགོད་པ་གཞག་པར་བྱ། །ཞེས་བྱ་བ་ནི། བཞད་པའི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ་བཞད་པ་ལྟར་ཡོངས་སུ་བསྐོར་ཞིང་གཞག་པར་བྱའོ། །མཛུབ་བསྙམས་པདྨ་ཁ་འབུས་བཞིན། །ཞེས་བྱ་བ་ནི། རྡོ་རྗེ་ཆོས་ཀྱི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ་
མཛུབ་མོ་གཉིས་པདྨའི་འདབ་མ་ལྟར་བྱེད་པའོ། །གཉི་ག་རལ་གྲི་ཆད་པར་འཛིན། །ཞེས་བྱ་བ་ནི་རྣོན་པོའི་གནས་སུ་རྡོ་རྗེ་བསྡམས་པ་ནང་དུ་བཅིངས་ཏེ། མཐེ་བོང་གཉིས་ནང་དུ་བཅུག་ལ་མཐེ་བོ་གཉིས་ཀྱི་རྒྱབ་ཏུ་མཛུབ་མོ་གཉིས་གཞག་པར་བྱའོ། །མཛུབ་གཉིས་འཁོར་ལོར་བཅིངས་
པའོ། །ཞེས་བྱ་བ་ནི་རྡོ་རྗེ་འཁོར་ལོའི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ་མཛུབ་མོ་གཉིས་ཁབ་ལྟར་བྱས་ནས་མཛུབ་མོ་གཉི་ག་ཉིད་རྡོ་རྗེ་ལྟར་བྱའོ། །མཛུབ་མོ་བསྙམས་ཏེ་ཁ་ནས་དབྱུང་། །ཞེས་བྱ་བ་ནི། རྡོ་རྗེ་སྲུང་བའི་གནས་སུ་རྡོ་རྗེ་བསྡམས་པ་ནང་དུ་བཞག་ལ་མཛུབ་མོ་
གཉིས་རྩེ་མོར་བྱས་ཏེ། ཕྱག་རྒྱ་ཁའི་ཕྱོགས་སུ་གྱེན་དུ་ཚིག་འབྱིན་པ་ལྟར་གཞག་གོ། །མཛུབ་མོ་ཤིན་ཏུ་བརྐྱང་བ་དང་། །ཞེས་བྱ་བ་ནི་རྡོ་རྗེ་ལས་ཀྱི་གནས་སུ་རྡོ་རྗེ་བསྡམས་པ་ནང་དུ་བཅིངས་ལ། མཛུབ་མོ་གཉིས་སོ་སོར་ཁབ་ལྟར་བྱའོ། །མཛུབ་མོ་མགུལ་དུ་བཅིང་བར་བྱ། །ཞེས་བྱ་བ་ནི།