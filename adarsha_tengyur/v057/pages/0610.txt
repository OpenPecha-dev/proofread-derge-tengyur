པའི་ལྷ་ང་ལ་རྡོ་རྗེ་རབ་ཏུ་འདུད་པ། ཨོཾ་མ་ཧཱ་བཛྲ་པྲ་ཎ་མྱ་ད་ཡ་ཧཱུཾ་ཞེས་བྱའོ། །གཡོན་པའི་པུས་མོའི་ལྷ་ང་ལ་རྡོ་རྗེ་ལྟུང་བྱེད། ཨོཾ་བཾཾ་བཛྲ་པྲ་པཏྟ་ཡ་སརྦ་གརྦྷ་ཡ་ཧཱུཾ་ཞེས་བྱའོ། །རྗེ་ངར་གཡས་པ་ལ་རྡོ་རྗེ་རྐང་གདུབ། ཨོཾ་ཧཱུཾ་བཛྲ་ནུ་པུ་ར་ཙ་ལ་བེ་ཚཾ་ཧཱུཾ་ཕཊ་ཅེས་བྱའོ། །གཡོན་པའི་རྗེ་ངར་ལ་རྡོ་རྗེ་
ལྕགས་སྒྲོག ཨོཾ་ཧཱུཾ་བཛྲ་ཤཾ་ཀ་ལ་བནྡྷ་པི་ཏ་ཡ་ཀད་དྷེ་སྥོ་ཊ་ཡ་བཾ་ཕཊ་ཅེས་བྱ་བའོ། །རྐང་པ་གཡས་པ་ལ་རྡོ་རྗེ་རྣོན་པོ། ཧཱུཾ་མ་ཧཱ་བཛྲ་ཨ་ཀྲ་མ་ཨ་ཀྲ་མ་སརྦ་ཧ་ར་ཧ་ར་བཛྲ་ཙྪིད་ཧཱུཾ་ཞེས་བྱའོ། །རྐང་པ་གཡོན་པ་ལ་རྡོ་རྗེ་ཤུགས་བཞག་ལ་སྙིང་པོ་ནི་འདི་ཡིན་ཏེ། ཨོཾ་མ་ཧཱ་བཛྲ་བི་ཀ་གཙྪ་དྷ་པ་ཨཱ་ན་ཡ་སརྦྦཾ་
ཧཱུཾ་ཕཊ་ཅེས་བྱ་བའོ། །དེ་དག་གི་ཕྱག་རྒྱ་ནི་འདི་ཡིན་ཏེ། རྡོ་རྗེ་ཁུ་ཚུར་གཉིས་བཅིངས་ལ། མཐེ་ཆུང་གཉིས་ལྕགས་སྒྲོག་ཏུ་སྦྲེལ་ནས། མཛུབ་མོ་གཉིས་བསྒྲེང་བ་ནི་ཐམས་ཅད་སློང་བའི་ཕྱག་རྒྱའོ། །དེ་ཉིད་བཟློག་ནས་མཛུབ་མོ་གཉིས་ཀྱི་རྩེ་མོ་སྤྱི་གཙུག་ཏུ་གཞག་པ་ནི་རྡོ་རྗེ་གཙུག་ཏོར་གྱི་ཕྱག་
རྒྱའོ། །དེ་ཉིད་བཟློག་ལ་མཛུབ་མོའི་རྩེ་མོ་གཉིས་སྨིན་མཚམས་སུ་གཞག་པ་ནི་རྡོ་རྗེ་མཛོད་སྤུའིའོ། །དེ་ཉིད་ཁར་གཞག་པ་ནི་རྡོ་རྗེ་རིག་པ་མཆོག་གིའོ། །དེ་ཉིད་སྙིང་གར་ལྕགས་ཀྱུས་འདྲེན་པ་ནི་འདོད་པའི་རྒྱལ་པོའོ། །དེ་ཉིད་བསྒྱུར་ནས་ལྟེ་བར་མཛུབ་མོའི་རྩེ་མོ་གཏད་ནས་གཞག་པ་ནི་
གཤིན་རྗེ་གཤེད་ཀྱིའོ། །ཁུ་ཚུར་དེ་ཉིད་རྐེད་པའི་ཕྱོགས་སུ་གཞག་པ་ནི། ཁྲོ་བོ་སྐེ་རགས་ཀྱིའོ། །དེ་ཉིད་ཀྱི་མཛུབ་མོ་གཉིས་ཀྱི་ལྕགས་ཀྱུ་ཕྲག་པ་གཡས་སུ་གཞག་པ་ནི་རྡོ་རྗེ་ལྕགས་ཀྱུའིའོ། །དེ་ཉིད་ཀྱི་མཛུབ་མོ་གཡས་པའི་ལྕགས་ཀྱུས་གཡོན་པའི་སྡིགས་མཛུབ་ཀྱི་དབུས་ནས་བཟུང་
སྟེ་ཕྲག་པ་གཡོན་པར་གཞག་པ་ནི་རྡོ་རྗེ་ཞགས་པའིའོ། །དེ་ཉིད་སྙིང་གའི་ཕྱོགས་སུ་རྡོ་རྗེ་མཛུབ་མོ་གཉིས་མདུད་པ་ནི་རྡོ་རྗེ་ཀཱི་ལི་ཀཱི་ལའིའོ། །དེ་ཉིད་ཀྱི་མཛུབ་མོའི་རྩེ་མོ་བརླ་གཡོན་པར་གཞག་པ་ནི་རྡོ་རྗེ་བསྙེམས་པའོ། །དེ་ཉིད་ཀྱི་མཛུབ་མོ་ཕན་ཚུན་ལྕགས་སྒྲོག་བཅིངས་ནས། སྙིང་གར་
གཞག་པ་ནི་རྡོ་རྗེ་བསྡམས་པའིའོ། །དེ་ཉིད་ཀྱི་མཛུབ་མོའི་རྩེ་མོ་གཉིས་ཀྱིས་མཐེ་བོང་གི་རྒྱབ་མནན་པ་ནི་རྡོ་རྗེ་ཁུ་ཚུར་གྱིའོ། །དེ་ཉིད་ཀྱི་མཛུབ་མོ་གཉིས་པདྨའི་འདབ་མ་ལྟར་བྱས་པ་ནི་རྡོ་རྗེ་སྡེའིའོ། །དེ་ཉིད་མདའ་འཕེན་པ་ལྟ་བུར་གཡས་པའི་མཛུབ་མོས་གཡོན་པའི་མཛུབ་མོ་བླངས་ནས་འདྲེན་