བཅིངས་ཏེ། །མཐེ་བོ་མཐེའུ་ཆུང་སྦྲེལ་བ་ནི། །ཞེས་བྱ་བ་ནི། རྡོ་རྗེ་ཁུ་ཚུར་གཉིས་དམ་དུ་བཅིངས་ལ་རྡོ་རྗེ་ལག་ངར་གཉིས་བསྙམས་ཏེ། མཐེའུ་ཆུང་གཉིས་དང་། མཐེ་བོ་གཉིས་ལྕགས་ཀྱུ་ལྟར་བཅིང་བ་བྱས་ལ་བཅོམ་ལྡན་འདས་རྡོ་རྗེ་ཧཱུཾ་མཛད་ཀྱི་ཨོཾ་ནི་སུཾ་བྷ་བཛྲ་ཧཱུཾ་ཕཊ། ཅེས་བྱ་བའི་སྙིང་
པོ་ནི་འདི་ཡིན་ནོ། །རིག་པ་ཆེན་པོའི་དམ་པ་ཞེས་བྱ་བ་ལ་སོགས་པ་ནི། བཅོམ་ལྡན་འདས་རྡོ་རྗེ་ཧཱུཾ་མཛད་ཀྱི་བཤད་མ་ཐག་པའི་ཕྱག་རྒྱ་དེ་བཅིངས་ཤིང་། མཐེ་བོའི་ངོས་གཉིས་ཀྱིས་བཙིར་བ་ནི་འདོད་པའི་རྒྱལ་པོའོ། །སྙིང་པོ་ནི་འདི་ཡིན་ཏེ། ཨོཾ་ཊཀྐི་ཛཿསྙིང་པོ་འདི་དང་། རྡོ་རྗེ་ཧཱུཾ་མཛད་ཀྱི་སྦྱོར་
བས་སྙིང་གར་འདོད་པའི་རྒྱལ་པོ་གཞག་གོ། །དེ་ཉིད་ལས་གུང་མོ་དང་སྲིན་ལག །སོར་མོ་རབ་ཏུ་བསྡམས་པས་ན། །ཞེས་བྱ་བ་ལ་སོགས་པ་ནི། རིག་པ་མཆོག་གི་དམ་ཚིག་གི་ཕྱག་རྒྱ་བཅིངས་ལ་སྲིན་ལག་གཉིས་དང་གུང་མོ་གཉིས་ཀྱི་རྒྱབ་བསྐུམ་ནས། རིན་པོ་ཆེ་གཉིས་ཀྱི་ཚུལ་དུ་བྱས་
ཏེ་བསྒྱུར་ནས་སྨིན་མཚམས་ཀྱི་ཕྱོགས་སུ་རིན་པོ་ཆེ་གཉིས་གཞག་པ་ནི་རིན་ཆེན་ཧཱུཾ་མཛད་ཀྱིའོ། །འདིའི་སྙིང་པོ་ནི། ཨོཾ་བཛྲ་རཏྣ་ཨུཏྟ་མ་ཛྭ་ལ་ཧཱུཾ་ཕཊ། ཅེས་བྱ་བའོ། །དེ་ཉིད་ལས་ཞེས་བྱ་བ་ནི། རིག་པ་མཆོག་གི་ཕྱག་རྒྱ་དེ་ཉིད་དོ། །བསྐྱེད་དེ་གཞག་ཅེས་བྱ་བ་ནི། བཀན་ནས་གཞག་པར་
བྱའོ། །གང་དུ་གཞག་པར་བྱ་ཞེ་ན། སྙིང་གར་ཡང་ནི་བསྒྱུར་བར་བྱ། །ཞེས་བྱ་བ་སྨོས་སོ། །རང་གི་སྙིང་གའི་ཕྱོགས་སུ་བསྒྱུར་ཞིང་ཡོངས་སུ་བསྐོར་བར་བྱས་ལ། མཐེ་བོ་དང་མཐེའུ་ཆུང་གཉིས་ལྕགས་སྒྲོག་ལྟར་སྦྲེལ་བར་བྱས་ཏེ་གཞག་པ་འདི་ནི་པདྨའི་རིག་པ་དམ་པ་ཆོས་ཀྱི་ཧཱུཾ་མཛད་ཀྱིའོ། །
འདིའི་སྙིང་པོ་ནི། སྭ་བྷཱ་བ་ཤུདྡྷེ་བཛྲ་པདྨ་ཤོ་དྷ་ཡ་སརྦ་པཱ་པཾ་བིཏྱཱ་ཨུཏྟཱ་མ་ཧཱུཾ་ཕཊ། ཅེས་བྱ་བའོ། །དེ་ཉིད་སྤྱི་བོ་ནས་བརྩམས་ཏེ། །ལུས་ཀྱི་དཀྱིལ་འཁོར་བསྐོར་བར་བྱ། །ཞེས་བྱ་བ་ནི་རིག་པ་ཆེན་པོ་དམ་པའི་དམ་ཚིག་གི་ཕྱག་རྒྱ་དེ་ཉིད་སྤྱི་བོ་ནས་བརྩམས་ཏེ་དགོད་པའི་སྦྱོར་བས་ལུས་ཐམས་ཅད་
བསྟན་པའི་ཚུལ་གྱིས་བསྐོར་ལ་ཡང་དེ་ཉིད་ཀྱི་སྤྱི་བོར་གཞག་པ་འདི་ནི་སྣ་ཚོགས་རྡོ་རྗེའིའོ། །འདིའི་སྙིང་པོ་ནི། ཨོཾ་བཛྲ་ཀརྨ་ཨུཏྟ་མ་བཛྲ་དྷ་ར་ས་མ་ཡ་མ་ནུ་སྨ་ར་སུཾ་བྷ་ནི་སུཾ་བྷ་ཨཱ་ཀཪྵ་ཡ་པྲ་བེ་ཤ་ཡ། བནྡྷ་ཡ། ས་མ་ཡ་གྷ་དྷ་ཡ་སརྦྦ་ཀརྨ་ནེ་མེ་ཀུ་རུ་མ་ཧཱ་སཏྭ་ཧཱུཾ་ཕཊ་ཅེས་བྱ་བའོ། །སེམས་མ་