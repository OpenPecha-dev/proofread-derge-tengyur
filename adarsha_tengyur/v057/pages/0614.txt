པའི་གོས་སམ། གོས་སེར་པོ་གྱོན་ལ། རྒྱན་སེར་པོས་བརྒྱན་པ། གདོང་དྲི་ཞིམ་པོས་བྱུགས་ལ་མེ་ཏོག་གི་ཕྲེང་བ་བཏགས་ཏེ། སྟན་བཟང་པོ་ལ་འདུག་ལ། བྱང་ཕྱོགས་སུ་ཁ་བལྟས་ཏེ། དགའ་བར་བཅས་པའི་ཡིད་ཀྱིས་མཆོད་པ་རྣམ་པ་ལྔ་སེར་བ་དང་། སྒེག་མོ་ལ་སོགས་པའི་མཆོད་
པས་ཡང་དག་པར་མཆོད་ལ། རིན་པོ་ཆེའི་ཁུ་ཚུར་གྱིས་དགང་གཟར་བླངས་ལ་སྦྱིན་སྲེག་བྱའོ། །མངོན་སྤྱོད་ལ་ནི་མེའི་ལྷ་མདོག་ནག་མོ་མཆེ་བ་གཅིགས་པ། འཇིགས་སུ་རུང་བ། རུས་པའི་རྒྱན་ཆ་ཅན། གོས་ནག་པོའི་སྟོད་གཡོགས་དང་སྨད་གཡོགས་གཡོན་དུ་ཁ་བསྟན་ནས་བགོས་པ་
བསམ་པར་བྱའོ། །བདག་ཉིད་གོས་སྔོན་པོའི་སྟོད་གཡོགས་དང་སྨད་གཡོགས་བགོས་ལ། དྲི་ནག་པོ་ལ་སོགས་པ་མཆོད་པའི་རྫས་དང་། སྲ་བའི་སྟན་ལ་གཤིན་རྗེའི་ཕྱོགས་སུ་བལྟས་ཏེ་འདུག་ནས་དངོས་སུ་ཁྲོ་བོ་ལྟ་བུར་མངོན་དུ་གྱུར་པར་བྱས་ནས། མཆོད་པ་རྣམ་པ་ལྔ་སྔོན་པོ་དང་། སྒེག་མོ་
ལ་སོགས་པས་ཡང་དག་པར་མཆོད་ལ། གཡོན་པའི་ཁྲོ་བོའི་ཁུ་ཚུར་གྱིས་སྦྱིན་སྲེག་བྱའོ། །དབང་དང་དགུག་པ་ལ་ནི་ཐམས་ཅད་དམར་པོར་ཤེས་པར་བྱ་སྟེ། ཁྱད་པར་ནི་འདི་ཡིན་ཏེ། བདེ་བའི་སྟན་ལ་ནུབ་ཕྱོགས་སུ་ཁ་བལྟས་ནས་དབང་གི་ལས་ལ་རྡོ་རྗེ་སྐྱིལ་ཀྲུང་གིས་འདུག་པར་བྱའོ། །
དགུག་པ་ལ་ནི་སྟེང་དུ་ཁ་བལྟས་ཏེ། སྲ་བའི་སྟན་ལ་འདུག་པར་བྱའོ། །དེ་ལ་དབང་དུ་བྱེད་པ་ལ་པདྨའི་ཁུ་ཚུར་གྱིས་སོ། །འགུགས་པ་ལ་ཁྲོ་བོ་རྡོ་རྗེ་ལྕགས་ཀྱུའི་ཕྱག་རྒྱ་ཆེན་པོའི་ཁྲོ་བོ་ཁུ་ཚུར་གཡས་པ་དང་གཡོན་པས་སྦྱིན་སྲེག་བྱའོ། །དེ་ལྟར་དེ་སྐད་དུ་ཡང་། དགང་བླུགས་ལན་གསུམ་
བྱས་ལ། འབར་བའི་མེ་ལ་མཚན་ཉིད་མཁས་པས་མཚོན་པར་བྱའོ། །སྔགས་ཀྱིས་གྲུབ་པའི་རྒྱུ་མཚན་གྱིས། །དེ་ཡི་ངེས་པ་སྐྱེ་བར་འགྱུར། །འཇའ་ཚོན་ལྟ་བུར་དགེ་བ་དང་། །བྱི་རུ་བཅག་པའི་མདོག་འདྲ་དང་། །གཡས་སུ་འཁྱིལ་ཞིང་སྣུམ་པ་དང་། །ལྷམ་བུ་ཆུ་གཤེར་མདོག་འདྲ་
བ། །དགང་གཟར་བླུགས་གཟར་དབྱིབས་ལྟ་བུ། །ལེ་བརྒན་བཻཌཱུརྱ་འདྲའི་མདོག །རྩེ་གསུམ་རྡོ་རྗེ་དཔལ་བེའུ་དང་། །ཉ་དང་དུང་དང་པདྨ་དང་། །རྒྱལ་མཚན་གདུགས་དང་བུམ་པར་བཅས། །རྔ་ཡབ་གཡུང་དྲུང་ལྟ་བུར་འབྱུང་། །གླིང་བུ་རྔ་རིངས་ཟབ་པ་དང་། །དྲི་ཞིམ་ཡིད་དུ་འོང་བ་ཡི། །