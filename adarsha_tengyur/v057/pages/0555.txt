གཉིས་ཀྱི་སྡིགས་མཛུབ་བཅིང་བའི་སྦྱོར་བས་དམ་ཚིག་ཕྱག་རྒྱར་འགྱུར་ཏེ། རྡོ་རྗེ་བསྡམས་པ་དེ་ཉིད་བཅིངས་ལ། དེ་ནས། སྙིང་གར་མཐེ་བོ་བསྙམས་ལ་གཞག །རབ་ཏུ་བརྐྱང་བ་ཕྲེང་བའོ། །ཐལ་མོ་སྦྱར་ཏེ་ཁ་ནས་དབྱུང་། །གར་ལས་ཐལ་སྦྱར་སྤྱི་བོར་གཞག །
རྡོ་རྗེ་བཅིང་བ་ཐུར་དུ་བླུགས། །རང་གི་ཐལ་སྦྱར་གྱེན་དུ་གཏོར། །རྡོ་རྗེ་བསྙམས་ཏེ་རབ་ཏུ་བསྡམ། །རབ་ཏུ་བརྐྱང་ནས་བྱུང་བའོ། །མཛུབ་མོ་གཅིག་ཏུ་བཀུག་པ་དང་། །མཐེ་བོང་གཉིས་ནི་མདུད་པ་དང་། །མཐེ་བོང་མཛུབ་མོ་གདུ་བུར་བཅིང་། །རྡོ་རྗེ་བཅིང་བ་མཛུབ་མོར་བསྡམ། །ཞེས་བྱ་
བའོ་ཞེས་ཆོས་ཀྱི་ཕྱག་རྒྱ་སྟེ། ཧཱུཾ་ཞེས་བྱ་བར་ལྷན་ཅིག་གོ། །ཞེས་བྱ་བ་ནི་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་ཉིད་དུ་སྒེག་མོ་ལ་སོགས་པའི་ཆོས་ཀྱི་ཕྱག་རྒྱ་གསུངས་པ་གང་ཡིན་པ་དེ་ཉིད་འདིར་ཡང་ཡི་གེ་ཧཱུཾ་དང་བཅས་པས་སྒེག་མོ་ལ་སོགས་པའི་ཕྱག་རྒྱར་འགྱུར་ཏེ། དེས་ན་དེ་ཡང་མ་
ཧཱ་རཱ་ཏི་ཧཱུཾ། རཱ་པ་ཤོ་པེ་ཧཱུཾ། ཤྲོ་ཏ་སཽ་ཁྱ་ཧཱུཾ། སརྦྦ་པཱུ་ཛ་ཧཱུཾ། པྲ་ཧ་ལ་ད་ནི་ཧཱུཾ། ཕ་ལ་ག་མི་ཧཱུཾ། སུ་ཏེ་ཛྭ་གྲི་ཧཱུཾ། སུ་གནྡྷི་གི་ཧཱུཾ། ཨ་ཡ་ཧི་ཛཿཧཱུཾ། ཨ་ཧི་ཧཱུཾ་ཧཱུཾ་ཧཱུཾ། ཧེ་སྥོ་ཊ་བཾ་ཧཱུཾ། གྷཎྜ་ཨཿཨཱཿཧཱུཾ་ཞེས་བྱ་བ་དང་། རྡོ་རྗེ་སེམས་མ་ལ་སོགས་པའི་ཡང་ཧཱུཾ་ཏྲཱཾ་ཧྲཱིཿཨཿཞེས་བྱ་བར་
བལྟ་བར་བྱའོ། །རྡོ་རྗེ་རྣམས་ཀྱི་དམ་ཚིག་སྟེ། ཁམས་གསུམ་རྣམ་པར་རྒྱལ་བའི་དཀྱིལ་འཁོར་ཆེན་པོ་དེའི་ལས་ཀྱི་ཕྱག་རྒྱར་འགྱུར་ཏེ། རྡོ་རྗེ་རིགས་ནི་ཆེན་པོ་ཡི། །ལས་ཀྱི་ཕྱག་རྒྱ་མདོར་བསྡུས་ནས། །ཞེས་བྱ་བ་ནི་མདོར་བསྡུས་པའི་སྡོམ་པའོ། །ཁྲོ་བོའི་ཁུ་ཚུར་གཉིས་སུ་
བཤད། །ཅེས་བྱ་བ་ནི་བཅོམ་ལྡན་འདས་ཁྲོ་བོ་རྡོ་རྗེ་ཁུ་ཚུར་གྱི་དམ་ཚིག་གི་ཕྱག་རྒྱ་དེ་གཉིས་སུ་བྱས་པའི་རྡོ་རྗེ་ཁུ་ཚུར་གཉིས་སུ་འགྱུར་ཏེ། དེ་ནས་རྡོ་རྗེ་འགྱིང་བ་ལ་སོགས་པའི་ཚུལ་གྱིས་སྦྱོར་བར་བྱའོ། །དེའི་དོན་ནི་འདི་ཡིན་ཏེ་བཅོམ་ལྡན་འདས་རྡོ་རྗེ་སེམས་དཔའི་རྡོ་རྗེ་བསྙེམས་པའི་
ཚུལ་དུ་བྱས་ལ་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་ལས་དེའི་ལས་ཀྱི་ཕྱག་རྒྱར་གསུངས་སོ། །སོགས་པ་སྨོས་པ་ནི་རྡོ་རྗེ་ལྕགས་ཀྱུ་འཛིན་པས་གནས་པ་ལ་སོགས་པ་གར་ཡིན་པ་དེ་ནི་རྡོ་རྗེ་འགྱིང་བ་ལ་སོགས་པའི་ཚུལ་གྱིས་སོ། །ཚུལ་ནི་རྡོ་རྗེ་བསྙེམས་པ་ལ་སོགས་པའི་ཚུལ་གྱིས་