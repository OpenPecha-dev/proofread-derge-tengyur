བཅིངས་པས་ནི། །ཞེས་བྱ་བ་གསུངས་ཏེ། རྡོ་རྗེ་ཁུ་ཚུར་གྱི་ཕྱག་རྒྱ་ཆེན་པོ་བཅིངས་སོ། །རྡོ་རྗེ་འཛིན་མ་བསྒྲུབས་པས་ན། །ཞེས་བྱ་བ་ནི་རྡོ་རྗེ་སྒེག་མོའི་ཕྱག་རྒྱ་ཆེན་པོ་གང་ཡིན་པ་དེ་བསྒྲུབས་སོ། །རྡོ་རྗེ་ཆེན་པོ་འདིའི་དགའ་བ་ཐོབ་ཅེས་བྱ་བ་ནི་བྱང་ཆུབ་ཆེན་པོའི་མཚན་ཉིད་ཅན་གྱི་སེམས་ནི་
རྡོ་རྗེ་ཆེན་པོ་སྟེ། དེ་ལ་དགའ་ཞིང་མགུ་བ་གང་ཡིན་པ་དེས་ཐོབ་པར་འགྱུར་བའོ། །རྡོ་རྗེ་ཕྲེང་བ་ནི་རྡོ་རྗེ་ཕྲེང་བ་མའི་ཕྱག་རྒྱ་ཆེན་པོ་གང་ཡིན་པའོ། །དེ་བཅིངས་པ་ནི་གང་གིས་བཅིངས་ཤིང་བསྡམས་པ་ཞེས་བྱ་བའི་དོན་ཏོ། །དེས་ཅིར་འགྱུར་ཞེ་ན། སངས་རྒྱས་ཀུན་གྱིས་དབང་
བསྐུར་འགྱུར། །ཞེས་བྱ་བ་གསུངས་ཏེ། དེ་བཞིན་གཤེགས་པ་ཐམས་ཅད་རྡོ་རྗེ་ཕྲེང་བས་དབང་བསྐུར་བ་སྩོལ་བར་འགྱུར་རོ། །རྡོ་རྗེ་གླུ་མའི་ཆོ་ག་ཡིས། །ཞེས་བྱ་བ་ནི། རྡོ་རྗེ་གླུ་མའི་ཕྱག་རྒྱ་ཆེན་པོའི་སྦྱོར་བས་སོ། །རྡོ་རྗེའི་གླུ་ནི་ལེན་པར་འགྱུར། །ཞེས་བྱ་བ་ནི་བཟོད་
པའི་ཕ་རོལ་ཏུ་ཕྱིན་པའི་བདག་ཉིད་ཅན་རྡོ་རྗེ་གླུ་ལེན་ཅིང་སྐྱེད་པར་བྱེད་དོ། །རྡོ་རྗེ་གར་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་པའོ། །དེ་སྦྱོར་བ་ཡིས་ཞེས་བྱ་བ་ཡང་དག་པར་བསྒོམས་ཤིང་བསྐྱེད་པས་སོ། །སངས་རྒྱས་ཀུན་གྱི་དེ་མཆོད་དོ། །ཞེས་བྱ་བ་ནི་བརྩོན་འགྲུས་ཀྱི་ཕ་རོལ་ཏུ་ཕྱིན་
པའི་མཚན་ཉིད་ཅན་གྱི་བསྒྲུབ་པའི་མཆོད་པ་དེ་ཉིད་ཀྱིས་སོ། །རྡོ་རྗེ་བདུག་པའི་ཆོ་ག་ཡིས། །འགྲོ་བ་ཐམས་ཅད་ཚིམ་པར་བྱེད། །ཅེས་བྱ་བ་ནི་རྡོ་རྗེ་བདུག་པ་མར་རབ་ཏུ་སྦྱོར་བ་ནི་རྡོ་རྗེ་བདུག་པ་མའི་ཆོ་ག་སྟེ། དེའི་ཕྱག་རྒྱ་ཆེན་པོ་བསྒོམས་པའོ། །རྡོ་རྗེ་མེ་ཏོག་སྦྱོར་བྱེད་པ། །ཞེས་བྱ་བ་
ནི། རྡོ་རྗེ་མེ་ཏོག་མའི་ཕྱག་རྒྱ་ཆེན་པོ་བསྒོམས་པའོ། །རྡོ་རྗེ་སྣང་བའི་ཕྱག་རྒྱ་ཆེ། །ཞེས་བྱ་བ་ནི་མར་མེའི་ཕྱག་རྒྱ་ཆེན་པོ་གང་ཡིན་པ་དེས་ན། རབ་མཆོག་མིག་ནི་སྦྱིན་པར་བྱེད། །ཅེས་པ་དེས་མཆོད་པར་འོས་པའི་མིག་ཐོབ་པར་འགྱུར་རོ། །རྡོ་རྗེ་དྲི་ཡི་ཆོ་ག་ཡིས། །ཞེས་བྱ་བ་ནི་
རྡོ་རྗེ་དྲིའི་ཕྱག་རྒྱ་ཆེན་པོ་བསྒོམས་པ་སྟེ། སྦྱར་བ་དེས་མཆོད་པ་བྱེད་ན་བདག་དང་གཞན་གྱི་སྡུག་བསྔལ་ཐམས་ཅད་སེལ་བར་བྱེད་དོ། །རྡོ་རྗེ་ལྕགས་ཀྱུས་དྲངས་པས་ན། །ཞེས་བྱ་བ་ནི་རྡོ་རྗེ་ལྕགས་ཀྱུས་ཡང་དག་པར་འདྲེན་པ་སྟེ། རྡོ་རྗེ་ལྕགས་ཀྱུའི་ཕྱག་རྒྱ་ཆེན་པོ་བསྒོམས་པ་ཡང་དང་