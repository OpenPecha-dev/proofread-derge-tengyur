ཏུ་རྡོ་རྗེ་ལེགས་པ། དཔྲལ་བར་རྡོ་རྗེ་རིན་ཆེན། མགོ་བོའི་རྒྱབ་ཏུ་ཉི་མ། ཕྲག་པ་གཉིས་སུ་དབལ། སོའི་ཕྲེང་བ་གཉིས་སུ་བཞད་པ། ལྐོག་མར་ཆོས། ནུ་མ་གཉིས་ཀྱི་བར་དུ་རྣོན་པོ། ལྟེ་བར་རྒྱུ། ལྕེ་ལ་སྨྲ་བ། སྤྱི་བོར་ལས། ནམ་ཚོང་གཉིས་སུ་རྡོ་རྗེ་སྲུང་བ། ཁར་
གནོད་སྦྱིན། དཀུར་ཁུ་ཚུར་རོ། །སྙིང་ག་དང་། སྨིན་མཚམས་དང་། ལྐོག་མ་དང་། སྤྱི་བོར་སེམས་མ་རྡོ་རྗེ་མ་ལ་སོགས་པའོ། །རྡོ་རྗེ་སེམས་དཔའ་ལ་སོགས་པའི་གཡོན་ལོགས་སུ་སྒེག་མོ་ལ་སོགས་པའོ། །ཡང་རྣལ་འབྱོར་པའི་མདོམས་ཀྱི་གསང་བར་བདུག་པ་
མ། མགོར་མེ་ཏོག་མ། མིག་གཉིས་སུ་མར་མེ་མ། ནུ་མ་དང་བྲང་དང་སྙིང་གར་བྱུག་པ་མ། བརླ་གཡས་པར་རྡོ་རྗེ་ལྕགས་ཀྱུ། བརླ་གཡོན་པར་རྡོ་རྗེ་ཞགས་པ། བྱིན་པ་གཡས་པར་ལྕགས་སྒྲོག བྱིན་པ་གཡོན་པར་འབེབས་པའོ། །དེ་བཞིན་གཤེགས་པ་རྣམས་ནི་ལུས་
ཐམས་ཅད་ལ་ཁྱབ་པར་བཞུགས་པ་ཡིན་ནོ། །རིགས་རིགས་སུ་ངེས་པ་ཁོ་ནར་དཀྱིལ་འཁོར་བྲི་བ་ན། རང་གི་འཁོར་ལོས་སྒྱུར་བའི་སྦྱོར་བ་བྱས་ལ། རྣལ་འབྱོར་ཆེན་པོ་དང་ལྡན་པས་བྱའི། གཞན་དུ་ན་དཀྱིལ་འཁོར་འགྲུབ་པར་མི་འགྱུར་ཏེ། བཅོམ་ལྡན་འདས་
ཀྱིས་དེ་བས་འབད་པ་ཐམས་ཅད་ཀྱིས། །རྣལ་འབྱོར་ཆེན་པོ་བརྩམ་པར་བྱ། །ཞེས་གསུངས་པ་ཡིན་ནོ། །དེ་ནས་འདི་དག་གི་ལས་བཤད་དེ་ཞེས་བྱ་བ་ནི་རྣམ་པར་སྣང་མཛད་ལ་སོགས་པ་ཕྱག་རྒྱ་ཆེན་པོ་ཇི་སྐད་དུ་བཤད་པའི་བསྒྲུབས་པས་གྲུབ་པ་རྣམས་ཀྱི་གང་གིས་
གང་འགྲུབ་པ་སྟེ། སངས་རྒྱས་ཉིད་ལ་སོགས་པའི་ཚུལ་འབྲས་བུ་ཡིན་ལ། དེའི་ཕྱག་རྒྱའི་ལས་དེ་བཤད་པའོ། །དེ་ཇི་ལྟ་བུ་ཞེ་ན། རྡོ་རྗེའི་ལས་ཞེས་བྱ་བ་གསུངས་ཏེ། མི་ཕྱེད་པའི་ལས་ནི་རྡོ་རྗེའི་ལས་སོ། །དེ་ཉིད་ཀྱིས་ན་གོང་ན་གཞན་མེད་ཅིང་མཆོག་ཏུ་གྱུར་
པས་ན་བླ་ན་མེད་པའོ། །སངས་རྒྱས་རྗེས་སུ་དྲན་གྲུབ་ན། །སངས་རྒྱས་ཉིད་དུ་མྱུར་དུ་འགྱུར། །ཞེས་བྱ་བ་ནི་དེ་བཞིན་གཤེགས་པ་ལྔའི་ཕྱག་རྒྱ་ཆེན་པོ་བསྒོམ་པ་ནི། སངས་རྒྱས་རྗེས་སུ་དྲན་པ་སྟེ། དེས་ན་གང་གི་ཚེ་དེ་བཞིན་གཤེགས་པ་དང་འདྲ་བར་འགྲུབ་པར་