བཅིངས་ལ། ཨཿཞེས་བྱ་བས་རྡོ་རྗེ་རང་གི་སྙིང་གར་གཞུག་གོ། །ཕྱག་རྒྱ་ཆེན་པོའི་ཆོ་ག་བཞིན། །ཞེས་བྱ་བ་ནི་ཆོ་ག་བཞིན་ཞེས་བྱ་བའི་སྒྲས་གནས་གསུམ་དུ་བལྟ་བར་བྱ་སྟེ། ཆོ་ག་བཞིན་དུ་རྡོ་རྗེ་དབབ་པ་བྱས་ནས། ཆོ་ག་བཞིན་དུ་ཕྱག་རྒྱ་ཆེན་པོ་བཅིངས་
ཏེ། ཆོ་ག་བཞིན་དུ་མདུན་དུ་སེམས་དཔའ་ཆེན་པོ་དེ་བསྒོམ་མོ། །དེ་ཡང་གང་གི་ཕྱིར་དང་པོ་ཁོ་ནར་རྡོ་རྗེ་དབབ་པ་བསྐྱེད་པར་འདོད་པས། རྡོ་རྗེ་ཐལ་མོ་དང་། རྡོ་རྗེ་བསྡམས་པ་བཅིངས་ལ། རང་གི་སྙིང་གར་རྡོ་རྗེ་བསྡམས་པ་ལས་སོར་མོ་དྲལ་བར་བྱས་ནས། རྡོ་རྗེ་འབེབས་
པའི་དམ་ཚིག་གི་ཕྱག་རྒྱ་བཅིངས་ལ་བདག་ཉིད་ལ་དབབ་པར་བྱའོ་ཞེས་བཤད་དོ། །དེ་བས་ན་རིམ་པ་འདིས་རྡོ་རྗེ་དབབ་པ་ཆོ་ག་བཞིན་དུ་བསྐྱེད་པ་ཡིན་ནོ། །དེ་ནས་ཆོས་བདག་མེད་པའི་སྦྱོར་བ་ནས་བརྩམས་ཏེ། སེམས་དཔར་བྱིན་གྱིས་བརླབ་པའི་སྦྱོར་བའི་མཐར་ཐུག་
པའི་ཆོ་ག་རྗེས་སུ་སྤྱད་པར་བྱའོ། །དེ་ནས་དམ་ཚིག་གི་ཕྱག་རྒྱ་དང་། སེམས་དཔའ་ཆེན་པོ་རྗེས་སུ་དྲན་པའི་སྙིང་པོ་འདི་བརྗོད་པར་བྱ་སྟེ། མ་ཧཱ་ས་མ་ཡ་སཏྭ་ཧཾ། ས་མ་ཡོ྅ཧཾ། ས་མ་ཡ་སཏྭ་ཨ་དྷི་ཥྛ་སྭ་མཾ་ཞེས་བྱ་བས་བྱིན་གྱིས་བརླབས་ལ་ཕྱག་རྒྱ་ཆེན་པོ་བཅིང་བར་
བྱ་སྟེ། དེ་ལྟར་ན་འདི་ནི་ཆོ་ག་བཞིན་ཕྱག་རྒྱ་ཆེན་པོ་བཅིངས་པ་ཡིན་ནོ། །དེ་ནས་ཕྱག་རྒྱ་ཆེན་པོ་བཅིངས་ལ། བཛྲ་སཏྭ་ཨ་ཞེས་བྱ་བས་མདུན་དུ་ཟླ་བ་ལ་རྡོ་རྗེ་རྩེ་ལྔ་པ་དབབ་པར་བྱའོ། །བཛྲ་ཧཾ་ཞེས་བྱ་བས་ང་རྒྱལ་བསྐྱེད་ལ་རྡོ་རྗེ་ཉིད་བཛྲ་སཏྭ་ཧཾ་ཞེས་བྱ་བས་རྡོ་རྗེ་སེམས་
དཔར་བདག་ཉིད་བསྒོམ་པར་བྱ་བ་སྟེ། འདི་ནི་ཆོ་ག་བཞིན་ཞེས་བྱ་བའི་སྒྲ་གསུམ་པའི་དོན་ཡིན་ནོ། །ཆོ་ག་འདི་ཡང་ཇི་ལྟར་གནས་པ་དེ་བཞིན་དུ་འདིའི་འོག་ནས་བཤད་པར་བྱའོ། །དེ་ལྟར་ཇི་སྐད་དུ་བཤད་པའི་ཚུལ་གྱིས་རྡོ་རྗེ་ལས་བྱུང་བའི་རྡོ་རྗེ་སེམས་དཔའ་བདག་ཉིད་ཀྱི་མདུན་
དུ་བསྒོམས་ལ་དེ་ཉིད་དུ་ཡེ་ཤེས་སེམས་དཔའ་རྡོ་རྗེ་ལྕགས་ཀྱུ་ལ་སོགས་པས་དགུག་པ་དང་། གཞུག་པ་དང་། བཅིང་བ་དང་དབང་དུ་བྱས་ཏེ། རྡོ་རྗེ་སེམས་དཔའི་དམ་ཚིག་གི་ཕྱག་རྒྱ་བཅིངས་ཏེ། བཛྲ་སཏྭ་དྲྀ་ཤྱ་ཞེས་པས་བསྐུལ་བར་བྱའོ། །དེ་ནས་བསྐུལ་བའི་རྗེས་ཐོགས་