ཀྱིས་དབང་བསྐུར་བར་བྱའོ། །རྡོ་རྗེ་སེམས་དཔའ་ལ་སོགས་པ་ནི། རྡོ་རྗེ་དབྱིངས་ཀྱི་དབང་ཕྱུག་མ་ལ་སོགས་པ་སངས་རྒྱས་ལྔའི་ཕྱག་རྒྱས་དབང་བསྐུར་བར་བྱའོ། །དེ་ནས་རྡོ་རྗེ་སེམས་དཔའི་དཀྱིལ་འཁོར་གྱི་ལྷ་ཐམས་ཅད་ལ་མཆོད་ཡོན་ཕུལ་ལ། རས་ཟུང་འབུམ་
མམ། ཁྲིའམ། རས་ཟུང་སྟོང་ངམ། རྣམ་པར་སྣང་མཛད་ལ་སོགས་པ་རེ་རེ་ཞིང་རས་ཟུང་རེའམ། སོ་སོར་མ་འབྱོར་ན་ཐམས་ཅད་ཀྱི་སྤྱིར་རས་ཟུང་གཅིག་དང་། བླ་རེ་རྣམ་པ་སྣ་ཚོགས་པ་དང་། གྲྭ་བཞིར་བ་དན་སྣ་ཚོགས་གདགས་པ་དང་། གདུགས་དང་། རྒྱལ་མཚན་དང་། 
བ་དན་རྣམས་ཀྱང་རྡོ་རྗེ་གནོད་སྦྱིན་དང་། རྡོ་རྗེ་སེམས་དཔའ་དང་། ཡི་གེ་ཨོཾ་ལན་བདུན་བཟླས་ཏེ། ལྷ་ཐམས་ཅད་ལ་དབུལ་བར་བྱའོ། །བཛྲ་སྥ་ར་ཎ་ཁཾ་ཞེས་བྱ་བས་མེ་ཏོག་གི་ཤིང་བརྒྱ་འམ། མེ་ཏོག་གི་ཤིང་བཞི་འམ། མེ་ཏོག་ཐམས་ཅད་ལ་ཡང་། རྡོ་རྗེ་མེ་དང་། མེ་ཏོག་
གི་རིག་པ་མངོན་པར་བཟླས་ནས། དྲི་ཞིམ་པོ་ཐམས་ཅད་དང་། ཁ་ལ་བསྒོ་བའི་དྲི་རྣམས་ཡང་རྡོ་རྗེ་སེམས་མ་དང་། དྲིའི་རིག་པ་དག་བཟླས་པ་དང་། ག་པུར་དང་། ཨ་ཀ་རུ་དང་ཏུ་རུ་སྐ་དང་ཙནྡན་ལ་སོགས་པ་དང་བཅས་པ་བདུག་སྤོས་ཀྱི་དོན་དུ་སྦྱར་བ་གཏུལ་བའི་སྤོས་སྣོད་འབུམ་མམ། 
ཁྲིའམ། སྤོས་སྣོད་སྟོང་ངམ། བརྒྱ་འམ། མ་འབྱོར་ན་སྤོས་སྣོད་བཅུ་ལ། རྡོ་རྗེ་མེ་དང་། བདུག་པའི་རིག་པ་མངོན་པར་བཟླས་ཏེ་ལྷ་ཐམས་ཅད་ལ་དབུལ་བར་བྱའོ། །སྭ་སྟི་ཀ་ལ་སོགས་པ་དང་ཡོན་ཏན་འབུམ་དང་ལྡན་པ་ཤིན་ཏུ་ལེགས་པར་སྦྱར་བའི་ཁ་ཟས་བཟའ་བ་དང་། བཅའ་
བའི་བྱེ་བྲག་རྣམ་པ་སྣ་ཚོགས་པས་གང་བའི་སྣོད་འབུམ་མམ། ཁྲིའམ། སྟོང་ངམ། བརྒྱ་འམ། བཅུ་ལ་རྡོ་རྗེ་མེ་མངོན་པར་བཟླས་ཤིང་། ཨོཾ་ཨ་ཀཱ་རོ་མུ་ཁཾ་སརྦྦ་དྷརྨྨཱ་ཎཱཾ། ཨཱདྱ་ནུཏྤནྣ་ཏྭཱ་ཏ་ཅེས་བྱ་བ་བཟླས་ལ་དབུལ་བར་བྱའོ། །མར་ལ་སོགས་པ་མར་མེ་གྲངས་སྟོང་ངམ། ཐ་ན་སྣོད་
ཆེན་པོ་བཞི་བལྟམས་པ་ལ། རྡོ་རྗེ་མེ་དང་། མར་མེའི་རིག་པ་བཟླས་པ་དང་། བཛྲ་སྥ་ར་ཎ་ཁཾ་ཞེས་ཟློས་ཤིང་། ལྷའི་ཁྱད་པར་ཐམས་ཅད་ལ་དབུལ་བར་བྱའོ། །རོལ་མོའི་ཆ་བྱད་སྟོང་ངམ། རོལ་མོའི་ཆ་བྱད་བཅུ་ལ་དཔལ་འཇིག་རྟེན་གསུམ་ལས་རྣམ་པར་རྒྱལ་བའི་གཟུངས་ཀྱི་དཀྱིལ་