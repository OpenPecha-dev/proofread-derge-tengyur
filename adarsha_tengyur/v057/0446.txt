གཉིས་པ་འདི་ནི་བཅོམ་ལྡན་འདས་ཀྱིས་རྡོ་རྗེ་རྩེ་མོ་ལས་གསུངས་པས་ཐེ་ཚོམ་མི་བྱའོ། །འདི་ནི་རེ་ཞིག་དོན་མདོར་བསྡུས་པ་ཡིན་ནོ། །ཡང་དོན་རྒྱས་པ་ནི་གང་རྒྱ་ཆེ་བས་འཇིགས་ཤིང་སྐྲག་པ་ཏིང་ངེ་འཛིན་གསུམ་བསྒོམས་པས། རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོའི་བརྟུལ་ཞུགས་སྤྱོད་
པར་སྤྲོ་བ་མེད་པ་དེ་ནི་རེ་ཞིག་ཉིན་རེ་ཞིང་བདག་བསྲུང་བ་ལ་སོགས་པ་སྔོན་དུ་འགྲོ་བའི་བསྡུ་བ་བྱས་ལ། ཕྱག་རྒྱ་ཇི་ལྟ་བ་བཞིན་དུ་བཀྲོལ་ནས་སྡིག་པ་དྲལ་བ་ཡང་བྱའོ། །དེ་ནས་མངོན་པར་བྱང་ཆུབ་པ་རྣམ་པ་ལྔའི་རིམ་པས་མངོན་པར་སངས་རྒྱས་ནས། རང་གི་སྙིང་གར་རྡོ་རྗེ་རྒྱུའི་ལས་ཀྱི་ཕྱག་
རྒྱས་རྡོ་རྗེ་དབྱིངས་ཀྱི་དཀྱིལ་འཁོར་ཇི་ལྟ་བ་བཞིན་དུ་སྤྲུལ་ལ། བདག་ཉིད་རྡོ་རྗེ་སེམས་དཔར་བྱིན་གྱིས་བརླབས་ཏེ། སེམས་མ་རྡོ་རྗེ་མའི་ཕྱག་རྒྱ་བཅིངས་ནས། རང་གི་སྙིང་གར་རྟོགས་པའི་དཀྱིལ་འཁོར་དེར་ཡིད་ཀྱིས་ཞུགས་ལ་དངོས་གྲུབ་ཀྱི་རྡོ་རྗེ་བརྟུལ་ཞུགས་ཀྱི་བར་དུ་སློབ་དཔོན་གྱི་
ལས་ཀྱི་ཆོ་ག་རྣམས་ཇི་ལྟ་བ་བཞིན་དུ་རྗེས་སུ་སྤྱད་ནས། རྣལ་འབྱོར་ཆེན་པོ་བྱས་ལ་རང་གི་སྙིང་གར་ཟླ་བའི་དཀྱིལ་འཁོར་སྟོང་གསུམ་པའི་སངས་རྒྱས་ཀྱི་ཞིང་གི་ཚད་ཙམ་བསམས་ཏེ། དེའི་སྟེང་དུ། ཨོཾ་སརྦ་ཏ་ཐཱ་ག་ཏ་མུཥྚི་བཾ། ཨོཾ་བཛྲ་སཏྭ་མུཥྚི་ཏྲུཾ། ཨོཾ་བཛྲ་རཏྣ་མུཥྚི་ཏྲཱཾ། ཨོཾ་བཛྲ་
དྷརྨྨ་མུཥྚི་ཁཾ། ཨོཾ་བཛྲ་ཀརྨྨ་མུཥྚི་ཧཾ། ཞེས་བྱ་བའི་དེ་བཞིན་གཤེགས་པའི་རིགས་ཀྱི་སྙིང་པོ་འདིས་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པ་ལྔའི་ཕྱག་རྒྱ་ཆེན་པོ་དང་བཅས་པས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་གོ་རིམས་ཇི་ལྟ་བ་བཞིན་དུ་སྤྲུལ་ལ། ཨོཾ་བཛྲ་དྷཱ་ཏུ། ཨོཾ་
སཏྭ་བཛྲི། ཨོཾ་རཏྣ་བཛྲི། ཨོཾ་དྷརྨྨ་བཛྲི། ཨོཾ་ཀརྨྨ་བཛྲི། ཨོཾ་བཛྲ་སཏྭ། ཨ་བཛྲ་རཱ་ག ཨོཾ་བཛྲ་སཱ་དྷུ། ཞེས་བྱ་བ་ནས། ཨོཾ་བཛྲ་ཨ་བེ་ཤ་ཞེས་བྱ་བའི་སྙིང་པོ་ཟློས་ཤིང་། རྡོ་རྗེ་སེམས་དཔའི་ང་རྒྱལ་གྱིས་རྣམ་པར་སྣང་མཛད་ལ་སོགས་པ་ནས་རྡོ་རྗེ་འབེབས་པའི་བར་གྱིས་རང་རང་གི་
གནས་སུ་བཀོད་ནས། ཨོཾ་བཛྲ་ཨཱཏྨ་ཀོ྅ཧཾ་ཞེས་ལན་གསུམ་ཟློས་ཤིང་། རྣམ་པར་སྣང་མཛད་ལ་སོགས་པའི་སྐུ་དང་། གསུང་དང་། ཐུགས་རྡོ་རྗེའི་རང་བཞིན་དུ་བདག་ཉིད་བསྒོམ་པར་བྱའོ། །དེ་ནས། སྭ་བྷཱ་ཝ་ཤུདྡྷོ྅ཧཾ། ཞེས་ལན་གསུམ་ཟློས་ཤིང་བདག་ཉིད་རང་བཞིན་གྱིས་