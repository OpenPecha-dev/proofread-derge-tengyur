གཟུགས་བྱས་ལ། རྡོ་རྗེ་གནོད་སྦྱིན་གྱིས་བགེགས་བསྐྲད་ནས་སྲུང་བ་བྱས་ཏེ། རྡོ་རྗེ་ཁུ་ཚུར་གྱིས་སྒོ་བཅད་ལ། རྡོ་རྗེ་གོ་ཆས་བསྲུང་བ་ཐམས་ཅད་ཡང་དག་པར་བསྲུངས་ཏེ། མེ་རང་གི་སྔགས་དང་། ཨོཾ་པྲ་ཝ་ར་སཏྐཱ་ར་པྲ་ཏཱིཙྪ་སྭཱ་ཧཱ་ཞེས་བྱ་བའི་རིག་པ་འདི་དང་། ཞབས་བསིལ་དང་མཆོད་
ཡོན་དབུལ་བར་བྱའོ། །ཕྱག་རྒྱ་ནི་འདི་ཡིན་ཏེ། གཡས་པའི་ཁུ་ཚུར་གྱི་སོར་མོ་ཐམས་ཅད་རྣ་ཆ་ལྟ་བུར་བྱས་ལ་མཐེ་བོང་དང་མཛུབ་མོ་གཉིས་སྐམ་པ་ལྟར་བྱས་པའི་ཕྱག་རྒྱས་མེ་ཏོག་ལ་སོགས་པ་དབུལ་བར་བྱ་སྟེ། དེ་ལྟར་ཕུལ་ནས་སོར་མོ་རྣམས་བརྐྱང་བར་བྱའོ། །དེ་ནས་མེའི་དམ་ཚིག་གི་
ཕྱག་རྒྱ་བཅིངས་ཏེ། མེ་བསྒྲུབས་ནས། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལཱ་ཡ་སརྦྦ་བྷསྨིཾ་ཀུ་རུ་སརྦྦ་དུཥྚཾ་ཧཱུཾ་ཕཊ། དྲྀ་ཤྱ་ཛཿཧཱུཾ་བཾ་ཧོཿ། ས་མ་ཡ་སྟྭཾ་ས་མ་ཡ་སྟྭཾ་ཨ་ཧཾ། ཨོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལཱ་ཡ་སརྦྦ་བྷསྨིཾ་ཀུ་རུ་སརྦྦ་དུ་ཥྚཾ་ཧཱུཾ་ཕཊ་ཅེས་བྱ་བ་ལན་གསུམ་གྱི་བར་དུ་བརྗོད་པར་བྱའོ། །དེ་ནས་ཕྱག་རྒྱ་ནི་
འདི་ཡིན་ཏེ། ཕྱི་རོལ་གྱི་རྡོ་རྗེ་ཁུ་ཚུར་གཉིས་བཅིངས་ལ། གཡས་པ་འབར་བ་ལྟ་བུར་བྱས་པ་ནི། མེའི་དམ་ཚིག་གི་ཕྱག་རྒྱའོ། །མེ་རང་གི་ལྕེ་ལ་རྡོ་རྗེ་དཀར་པོ་བསམས་ནས། ཨོཾ་ཛྭ་ལ་ཛྭ་ལ་ཧཱུཾ་ཕཊ་ཅེས་བྱ་བ་ནི། མེ་ལྷའི་ལྕེ་ལ་དགོད་པར་བྱ་བ་དེ་ནི་ཆོས་ཀྱི་ཕྱག་རྒྱའོ། །ཡི་གེ་ཨ་ལས་རང་གི་
སྙིང་གར་སྣ་ཚོགས་རྡོ་རྗེ་བསམས་ཏེ། སྔགས་བརྗོད་ཅིང་གར་ལས་བྱུང་བའི་ཕྱག་རྒྱ་ཆེན་པོའི་ཚལ་དུ་འཆིང་བར་བྱེད་པ་འདི་ནི་དེའི་ཕྱག་རྒྱའོ། །ཡི་གེ་ཧཱུཾ་ལས་རང་གི་སྙིང་གར་འབར་བའི་རྡོ་རྗེ་རྩེ་ལྔ་པ་བསམས་ཏེ། ཕྱག་གཡོན་པར་དབྱུ་གུ། ཕྱག་གཡས་པ་ན་རྡོ་རྗེ་རྩེ་གསུམ་པ་བླངས་ཏེ། 
སྔགས་བརྗོད་ཅིང་དེའི་དབྱིབས་སུ་འདུག་པ་འདི་ནི་ཕྱག་རྒྱ་ཆེན་པོའོ། །དེ་ནས་དེ་ལ་རྡོ་རྗེ་རིན་ཆེན་གྱི་ཕྱག་རྒྱས་དབང་བསྐུར་ལ། དམ་ཚིག་ལ་རབ་ཏུ་གནས་པར་བྱའོ། །ཨོཾ་བཛྲ་ས་མ་ཡ་གྲྀཧྞ་བནྡྷ་ས་མ་ཡ། བཛྲ་ས་ཏྭ་ས་མ་ཡ། མ་ནུ་སྨ་ར་སརྦ་ཏ་ཐཱ་ག་ཏ་ས་མ་ཡ་སྟཾ། དྲྀ་ཌྷོ་མེ་བྷ་བ། སྠི་ཏོ་མེ་བྷ་
བ། ཨ་ཧཱ་རྱོ་མེ་བྷ་བ། ཨ་པྲ་ཏི་ཧཱ་རྱོ་མེ་བྷ་བ། སརྦ་ཀརྨ་སུ་ཙ་མེ། ཙི་ཏྟཱཾ་ཤྲེ་ཡཿཀུ་རུ་ཧཱུཾ། ཧ་ཧ་ཧ་ཧ་ཧོ་ཧཱུཾ་ཞེས་བྱ་བ་འདི་དང་། ཁྲོ་བོ་ཏི་རཱིནྟི་རིའི་ཕྱག་རྒྱ་བཅིང་བ་དང་། སླར་ཡང་། རྡོ་རྗེ་འདི་ནི་རྡོ་རྗེ་ཆེ། །སངས་རྒྱས་ཀུན་གྱིས་བྱིན་བརླབས་པ། །དམ་ཚིག་འདི་ལས་འདས་ན་ནི། །རིགས་རྣམས་མྱུར་དུ་ཐལ་བར་རློག །