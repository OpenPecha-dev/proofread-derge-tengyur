ན་འཇུག་པར་འགྱུར་ཏེ། ཕ་དང་མའི་ཁུ་བ་བྱུང་ཞིང་ཕ་དང་མ་ཆགས་པར་གྱུར་བ་དང་། དེའི་དུས་ན་ཕ་དང་མ་རླུང་གིས་བཟུང་བར་མ་གྱུར་པ་དང་། བད་ཀན་གྱིས་མ་བཟུང་བ་དང་། ཁྲག་གིས་མ་བཟུང་བ་དང་། ཤས་གང་བ་མ་ཡིན་པ་དང་། རྨེན་ཅན། 
ལྟ་བུ་མ་ཡིན་པ་དང་། ནས་ཀྱི་བར་ལྟ་བུ་མ་ཡིན་པ་དང་། གྲོག་མོའི་རྐེད་པ་ལྟ་བུ་མ་ཡིན་པ་དང་། རྔ་མོའི་གདོང་པ་དང་། ཁྱིའི་གདོང་པ་དང་། ཤིང་རྟའི་གདོང་པ་དང་། ཀ་བ་ལྟ་བུ་དང་། འདབ་མ་ལྟ་བུ་དང་། ནང་དུ་རྩེ་མོ་ལྟ་བུ་སྐྱེས་པ་མ་ཡིན་པ་དང་། སྟེང་དུ་ཟབ་པ་
དང་། འོག་ཏུ་ཟབ་པ་མ་ཡིན་པ་དང་། སྣོད་དུ་གྱུར་པ་དང་། ཁྲག་འཛག་པ་དང་། ཆུང་བ་མ་ཡིན་པ་དང་། ཁྲའི་མཆུ་ལྟ་བུ་མ་ཡིན་པ་དང་། གཡས་ཕྱོགས་ཡངས་པ་དང་། གཡོན་ཕྱོགས་ཡངས་པ་དང་། སྟེང་དུ་ཡངས་པ་དང་། འོག་ཏུ་ཡངས་པ་མ་ཡིན་པ་དང་། 
མཐོ་བ་དང་དམའ་བ་མ་ཡིན་པ་དང་། སྒུར་པོ་མ་ཡིན་པ་དང་། སྐྱོན་མེད་པ་དང་། ཉེས་པ་མེད་པ་དང་། ཕ་དང་མ་དབང་ཐང་ཆེན་པོ་དང་ལྡན་ཞིང་དྲི་ཟ་ཡང་དབང་ཐང་ཆེན་པོ་དང་ལྡན་པར་གྱུར་པ་དང་། ཕ་དང་མ་དབང་ཐང་ཆུང་ངུ་དང་ལྡན་པར་གྱུར་ན་དྲི་ཟ་ཡང་དབང་ཐང་ཆུང་ངུ་དང་
ལྡན་པར་གྱུར་པ་དང་། ཕ་དང་མ་དག་གིས་བུ་རྙེད་ཅིང་ཐོབ་པར་འགྱུར་བའི་ལས་བྱས་ཤིང་བསགས་པ་དང་། དྲི་ཟས་ཀྱང་ཕ་དང་མ་རྙེད་ཅིང་ཐོབ་པར་འགྱུར་བའི་ལས་བྱས་ཤིང་བསགས་པ་དང་། དྲི་ཟ་ལ་བུད་མེད་དམ་སྐྱེས་པའི་སེམས་གཉིས་པོ་ལས་གང་ཡང་རུང་བ་ཉེ་བར་
གནས་ན། དགའ་བོ་འདི་ལྟར་མའི་མངལ་དུ་འཇུག་པར་འགྱུར་རོ་ཞེས་འབྱུང་སྟེ། མཛོད་ཀྱི་གནས་གསུམ་པར་སྲིད་པ་བར་མའི་རྣམ་བཤད་ཀྱི་སྐབས་སུ་ཡང་དྲི་ཟ་ཞེས་བྱ་བ་འདི་ཉིད་དྲང་བར་བྱའོ། །ཇི་སྐད་དུ་འཇིག་རྟེན་འདི་ནི་སེམས་ཀྱིས་ཁྲིད་ཅེས་བྱ་བ་ལ། རྣམ་
པར་འབྱེད་པ་བསྡུས་པའི་སྡོམ་གྱི་ཚིགས་སུ་བཅད་པ་གཉིས་པའི་དང་པོའི་མདོ་ལས། བཙུན་པ་འཇིག་རྟེན་ནི་གང་གིས་ཁྲིད། གང་གིས་དྲངས། གང་གིས་སྐྱེ་ཞིང་སྐྱེ་བ་ལ་དབང་བསྒྱུར། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་དགེ་སློང་དེ་ལ་འདི་སྐད་ཅེས་བཀའ་