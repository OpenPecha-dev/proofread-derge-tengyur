ཞེ་སྡང་དང་། གཏི་མུག་དང་། ཁྲོ་བ་དང་། ཁོན་དུ་འཛིན་པ་དང་། འཆབ་པ་དང་། འཚིག་པ་དང་། ཕྲག་དོག་དང་། སེར་སྣ་དང་། སྒྱུ་དང་གཡོ་དང་། ངོ་ཚ་མེད་པ་དང་། ཁྲེལ་མེད་པ་དང་། ང་རྒྱལ་དང་། ལྷག་པའི་ང་རྒྱལ་དང་། ང་རྒྱལ་ལས་ཀྱང་ང་རྒྱལ་དང་། མངོན་པའི་ང་རྒྱལ་དང་། 
ངའོ་སྙམ་པའི་ང་རྒྱལ་དང་། ལོག་པའི་ང་རྒྱལ་དང་། ཅུང་ཟད་སྙམ་པའི་ང་རྒྱལ་དང་། བག་མེད་པ་དང་། ངེས་པ་དང་། ཡང་དག་པར་རྩོམ་པ་དང་། ཚུལ་འཆོས་པ་དང་། ཁ་གསག་དང་། གཞོགས་སློང་དང་། རྙེད་པ་འདོད་པ་དང་། རྙེད་པ་རྙེད་པས་སྒྲུབ་པ་དང་། སྡིག་པ་འདོད་པ་དང་། ཆེན་པོ་འདོད་
པ་དང་། འདོད་པས་གཅེས་སྤྲས་བྱེད་པ་དང་། ཚིག་ངན་དང་། སྡིག་པའི་གྲོགས་པོ་དང་། མི་བཟོད་པ་དང་། འདོད་པ་དང་། ཡོངས་སུ་འདོད་པ་དང་། འདོད་ཆགས་དང་། ཆོས་མ་ཡིན་པ་ལ་ཆགས་པ་དང་། མི་འཕྲོད་པའི་སེར་སྣ་དང་། འཇིག་ཚོགས་ལ་
ལྟ་བ་དང་། དངོས་པོར་ལྟ་བ་དང་། དངོས་པོ་མེད་པར་ལྟ་བ་དང་། འདོད་པ་ལ་འདུན་པ་དང་། གནོད་སེམས་དང་། རྨུགས་པ་དང་། གཉིད་དང་། རྒོད་པ་དང་། འགྱོད་པ་དང་། ཐེ་ཚོམ་དང་། རྨྱ་བ་དང་། མི་དགའ་བ་དང་། གླལ་བྱེད་པ་དང་། ཟས་ཀྱི་ཚོད་མི་འཛིན་པ་དང་། སེམས་ཞུམ་པ་དང་། 
འདུ་ཤེས་སྣ་ཚོགས་ཡིད་ལ་བྱེད་པ་དང་། ལུས་ཀྱི་གནས་ངན་ལེན་དང་། ཡང་ཡང་འདོད་པ་དང་། མང་དུ་སྨྲ་བ་དང་། མི་དྲང་བ་དང་། ཁྲོ་བ་དང་། རང་བཞིན་མ་ཡིན་པའི་རྗེས་སུ་འཇུག་པ་དང་། འདོད་པའི་རྣམ་པར་རྟོག་པ་དང་། གནོད་སེམས་ཀྱི་རྣམ་པར་རྟོག་པ་དང་། རྣམ་པར་འཚེ་
བའི་རྣམ་པར་རྟོག་པ་དང་། གཉེན་འདུན་གྱི་རྣམ་པར་རྟོག་པ་དང་། ལྗོངས་ཀྱི་རྣམ་པར་རྟོག་པ་དང་། མི་འཆི་བའི་རྣམ་པར་རྟོག་པ་དང་། ངན་སེམས་ཀྱི་རྣམ་པར་རྟོག་པ་དང་། རིགས་སྙེམས་པ་དང་ཡང་དག་པར་ལྡན་པའི་རྣམ་པར་རྟོག་པ་དང་། མྱ་ངན་དང་སྨྲེ་སྔགས་འདོན་
པ་དང་སྡུག་བསྔལ་བ་དང་ཡིད་མི་བདེ་བ་དང་འཁྲུག་པའོ་ཞེས་གསུངས་སོ། །མདོའི་ཚིག་ཇི་སྐད་དུ་ཞེས་བྱ་བ་ལ། ལུང་བར་མའི་འདུན་པའི་སྡོམ་གྱི་ཚིགས་སུ་བཅད་པ་གཉིས་པའི་མཐའི་མདོ་ལས་ཚིག་འདི་སྐད་དུ་རྒྱུ་དང་རྐྱེན་ལྔ་པོ་འདི་དག་ནི་ཐེ་ཚོམ་གྱི་སྒྲིབ་པ་དང་། དེ་ལས་སྐྱེས་པ་