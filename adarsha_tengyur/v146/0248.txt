འཇམ་ལ་རྗེས་སུ་འབྲེལ་ཞིང་དྲི་བསུང་མཆོག་དང་ལྡན་པ་དང་། སངས་རྒྱས་བཅོམ་ལྡན་འདས་ལྷ་དང་། ལྷ་མ་ཡིན་དང་། མི་དང་ཀླུའི་འགྲོ་བས་སྤྱི་གཙུག་བལྟར་མི་ནུས་པའོ། །ཁ་ཆེ་བ་རྣམས་ནི་སངས་རྒྱས་ཀྱི་སྐུ་ལ་དཔེ་བྱད་བཟང་པོ་འཇིག་རྟེན་ཐམས་ཅད་ལ་བཀྲ་ཤིས་པ་འབྱུང་བར་བྱེད་པ་འདི་ལྟར་
བྱེད་དེ། གནས་བརྟན་དབྱིག་བཤེས་ཀྱིས་ཇི་སྐད་དུ་ཕྲེང་བ་དང་། དུང་དང་། གདུགས་དང་དཔལ་གྱི་བེའུ་བཟང་པོ་དང་། ལྕགས་ཀྱུ་དང་། རྒྱལ་མཚན་དང་། མཚོན་ཆ་དང་། ཟླ་བ་དང་། ཆུ་དང་། པདྨ་རྣམས་ཀྱིས་སྐུ་རྣམ་པར་སྤྲས་པ་ཞེས་བཤད་ལ། དོན་འདི་ཉིད་ཡང་དག་པར་བརྗོད་པའི་ཕྱིར་
ཇི་སྐད་དུ་ཡང་དག་པའི་དཔེ་བྱད་བཟང་པོ་བརྒྱད་ཅུ་བདེ་བར་གཤེགས་པའི་མཚན་བཟང་པོའི་འཁོར་གཞན་ཡང་ཉོན་ཅིག །གདུགས་དང་། རྒྱལ་མཚན་དང་། ལྕགས་ཀྱུ་དང་། དཔལ་གྱི་བེའུ་དང་། མུ་ཏིག་དང་། བུམ་པ་དང་། རྟ་དང་། ཉ་དང་། ཆུ་སྲིན་དང་། རུས་སྦལ་དང་། ནམ་མཁའ་ལྡིང་
དང་། སྟག་དང་། གླང་པོ་ཆེ་དང་། ཀ་ལ་པིང་ཀ་དང་། ཤང་ཤང་ཏེའུ་དང་། ཁུག་རྟ་དང་། ནེ་ཙོ་དང་། ཁུ་བྱུག་དང་། རི་དགས་ནག་པོ་དང་། རྨ་བྱ་དང་། རལ་གྲི་དང་། རྡོ་རྗེའི་ཡན་ལག་དང་། ནོར་བུ་དང་། རིན་པོ་ཆེ་དང་། ནོར་དང་། མདུང་དང་། རྩེ་གསུམ་དང་། དགྲ་སྟ་དང་། མདའ་དང་། སྤྲིན་
དང་། དྲག་པོ་དང་། ཚངས་པ་དང་། དབང་པོ་དང་། གཞོན་ནུ་དང་། ཉི་མ་དང་། འཕགས་སྐྱེས་པོ་དང་། ཟླ་བ་དང་། མིག་མི་བཟང་དང་། ནོར་བདག་དང་། ཡུལ་འཁོར་སྐྱོང་དང་། གཡུང་དྲུང་འཁྱིལ་པ་དང་། པདྨ་དང་། བ་དན་བཟང་པོ་དང་། མེ་ལོང་དང་། དཱུར་བ་གཞོན་ནུ་དང་། མུ་ཏིག་དང་། 
གསེར་དང་། སྨན་ཆེན་པོ་དང་། ལྷའི་རྔ་དང་། དྲང་སྲོང་ཆེན་པོ་དང་། ཕ་ལ་དང་། དཔུང་རྒྱན་དང་། སོར་གདུབ་དང་། རྣ་ཆ་དང་། སེང་གེ་དང་། ཁྱུ་མཆོག་དང་། མེ་ཏོག་དང་བཅས་པའི་ཤིང་གི་ཡལ་ག་དང་ཞེས་བྱ་བ་ལ་སོགས་པ་ལ་བརྒྱད་ཅུ་ཇི་སྐད་དུ་བརྗོད་པ་ཐམས་ཅད་མཁྱེན་པའི་དཔེ་
བྱད་བཟང་པོ་བརྒྱད་ཅུ་མཚན་ཉིད་སྟོང་དང་ལྡན་པ་མུ་སྟེགས་ཅན་རྣམས་ཀྱང་མཐོང་ནས་འབྱོར་པའི་ཕྱིར་མངོན་པར་དགའ་བ་སྐྱེད་པར་བྱེད་པའོ། །འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ་ལས་ཀྱང་མཚན་དང་དཔེ་བྱད་ཀྱི་ལེའུ་བཞི་བཅུ་དགུ་པ་ལས་འདོན་པ་ལྟ་བུ་སྟེ། རབ་