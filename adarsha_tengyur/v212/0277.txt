གནས་དང་འཕེལ་བ་དང་། །སྡེ་ཚན་གསུམ་པོ་རིག་པའོ། །རྣམ་པར་གནོན་དང་སྐྱེས་བུའི་མཐུ། །གཟི་བརྗིད་དང་ནི་མདངས་དང་སྟོབས། །དཔུང་དང་མཐུ་བརྗིད་ཅན་དང་ནི། །བང་མཛོད་ནོར་གྱིས་གང་བ་དང་། །དབྱེ་དང་སྡུད་དང་དུམས་དང་ནི། །དཔྱ་འཚལ་ཐབས་ནི་རྣམ་པ་བཞི། །ཁྲལ་
དང་སྡུད་དང་དཔྱད་དང་ནི། །ཕྲ་མ་དང་ནི་སྐྱོམ་མཚུངས། །དེ་ནས་དབྱེ་དང་ཉེ་བར་འགྱེད། །ཨུ་པ་དྷ་ནི་ཆོས་སོགས་ཀྱི། །གང་ཞིག་ཉེ་བར་བལྟ་བའོ། །དྲུག་ནི་ལྟ་བར་བྱེད་པ་སྟེ། །གང་ཞིག་གསུམ་སོགས་སྤྱོད་ཡུལ་ལོ། །མཚུངས་པ་བློ་ཐུབ་ཡིད་ཆེས་སོ། །ཉམས་ན་དམན་པ་ཇི་
ལྟར་འགྲིམས། །མ་ཉམས་རིགས་པ་རྟོག་པ་དང་། །གཟུགས་སྟོན་པ་དང་མཚུངས་པར་གནས། །རིགས་པ་ཐབས་དང་ཐོབ་པ་དང་། །འོས་པ་འཐད་པ་ལུགས་བཞིན་དང་། །རིགས་པས་ཐོབ་དང་གནས་སུ་བརྗོད། །མངགས་པ་གང་ཞིག་ལ་མ་བཙས་པ། །གང་དེ་
སོ་སོར་བསྟན་པའོ། །དེས་བསྟན་ཀུན་ཏུ་བསྟན་པ་དང་། །མངགས་བསྟན་གདམས་པ་བསྟན་པ་དང་། །བསྟན་པ་དཀའ་དང་རྗེས་སུ་གནང་། །ཁྲིམས་ལུགས་དང་ནི་འཛིན་པའོ། །ཀུན་ཏུ་གནས་དང་ཡུལ་ཆོས་དང་། །ཡང་དག་རབ་འཛིན་ཀུན་ཏུ་འཆིང་། །ངེས་
གཟུང་། སྡོམས་དང་། འཆིང་བ་མཚུངས། །ཉེས་པ། ནོངས་པ། སྐྱོན་ཅན་དང་། །ཏུཎྜི་ཀཱ་དང་རིགས་བབ་འགྲོ། །གཉིས་སོགས་ཆད་པ་ཉིས་འགྱུར་ལེན། །ཐོབ་བྱ་དཔྱ་དང་སྡུད་དཀའ་དང་། །ཁྲལ་བར་ཐོབ་པ་ཤོ་གམ་མོ། །འདི་ཡི་འབྱོར་པ་ཀུན་ནྭ་དང་། །
ཉེ་བར་སྦྱིན་དང་ཉེ་བར་སྤྱོད། །ཟང་ཟིང་ལཉྩ་ཨུ་ཀཽ་དང་། །རབ་ཏུ་སྟོན་དང་ཀུན་ཏུ་སྟོན། །མཛོད་འཛིན་འབུལ་བ་ཉེ་བར་སྦྱིན། །སྐྱེས་དང་ཞུ་རྟེན་ཞེས་བྱ་དང་། །རྣམ་གཞག་དང་ནི་མདུན་འཇོག་དང་། །སྦྱིན་པར་བརྩམས་དང་དད་རྫས་དང་། །དེ་ཡི་དུས་ལ་སྦྱིན་པའོ། །ཕྱི་
དུས་ལ་ནི་ཨཱ་མ་ཏི། །འདི་ལ་མཐོང་བའི་འབྲས་བུ་དང་། །ཕྱི་མར་མཐོང་བའི་འབྲས་བུ་དང་། །མཐོང་མེད་མེ་དང་ཆུ་ལ་སོགས། །མཐོང་བ་རང་བཞིན་དགྲ་བོ་དང་། །ས་སྐྱོང་ཤིན་ཏུ་འཇིགས་པ་དང་། །རང་ཕྱོགས་མཐུ་ཡིས་འཇིགས་པའོ། །རྒྱལ་པོའི་ཕོ་བྲང་ཀ་ཊ་ཀཾ། །ཀུན་