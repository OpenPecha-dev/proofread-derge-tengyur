མོས་པ་དང་། སྙིང་རྗེ་དང་ལྡན་པ་དང་། བཅོས་མ་མ་ཡིན་པ་དང་། སངས་རྒྱས་ལ་བསྙེན་བཀུར་བྱས་པ་དང་། ལས་གསུམ་དག་པ་དང་། སྡིག་པའི་གྲོགས་སྤངས་པ་དང་། ཇི་སྐད་སྨྲས་པ་བཞིན་བྱེད་པ་དང་། བགེད་པའི་ངང་ཚུལ་ཅན་དང་། དེ་བཞིན་
གཤེགས་པས་བྱིན་གྱིས་བརླབས་པ་དང་། བདོག་པ་ཀུན་ལ་མི་ལྟ་བ་དང་། དགེ་བའི་བཤེས་གཉེན་ལ་བརྟེན་པ་དང་། ཡི་དམ་ལ་བརྟེན་པའོ། །ཡོན་ཏན་གྱི་ཆོས་བཅུ་གཉིས་མཐོང་བས་སྦྱིན་པར་གནས་པར་བྱ་སྟེ། གང་ཞེ་ན། བྱང་ཆུབ་ཀྱི་སེམས་ཀྱི་ལམ་སྟོན་པ་དང་། ལོངས་
སྤྱོད་སྒྲུབ་པ་དང་། འདོད་པའི་རིགས་སུ་སྐྱེ་བ་དང་། སེར་སྣ་ཚར་གཅོད་པ་དང་། གཏོང་བའི་རྒྱུན་འཕེལ་བར་འགྱུར་བ་དང་། ཡི་དྭགས་ཀྱི་སྒོ་གཅོད་པ་དང་། ཐུན་མོང་གི་ལོངས་སྤྱོད་ལས་སྙིང་པོ་ལེན་པ་དང་། ཡོ་བྱད་རྫོགས་པར་འགྱུར་བ་དང་། བདོག་པ་ལ་གོམས་པར་འགྱུར་
བ་དང་། འཛིན་པའི་སེམས་མེད་པར་འགྱུར་བ་དང་། དེ་བཞིན་གཤེགས་པའི་བཀའ་དང་མཐུན་པ་དང་། སྦྱིན་པའི་ཕ་རོལ་ཏུ་ཕྱིན་པ་རྫོགས་པར་འགྱུར་རོ། །བཅུ་གཉིས་མཐོང་བས་ཚུལ་ཁྲིམས་བསྲུང་སྟེ། བྱིན་གྱི་རླབས་ཕུན་སུམ་ཚོགས་པར་འགྱུར་བ་དང་། བྱང་ཆུབ་
ཀྱི་ལམ་ལ་འཇུག་པ་དང་། བདག་གི་འཆིང་བ་ལྷོད་པར་འགྱུར་བ་དང་། བདག་ངན་འགྲོ་ལས་ཐར་པ་དང་། ངན་འགྲོའི་ལམ་སྤོང་བ་དང་། ལས་གསུམ་ཁ་ན་མ་ཐོ་བ་མེད་པ་དང་། མཁས་པས་མི་སྨད་པ་དང་། བག་ཡོད་པ་ལ་བརྟེན་པ་དང་། སེམས་ཅན་ལ་མི་འཇིགས་
པ་སྦྱིན་པ་དང་། སྒོ་གསུམ་གྱི་སྡོམ་པ་འཐོབ་པ་དང་། སངས་རྒྱས་ཀྱི་ཆོས་བསྒྲུབ་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྫོགས་པའོ། །བཟོད་པའི་བཅུ་གཉིས་ནི། འདུ་བྱེད་སྐད་ཅིག་པ་ཡིན་པར་བཟོད་པ་དང་། བདག་མི་དམིགས་པར་བཟོད་པ་དང་། བདག་དང་
གཞན་བསྲུངས་པ་དང་། འཁྲུག་པའི་གཏམ་མེད་པར་བྱ་བ་དང་། བག་ལ་ཉལ་བ་དང་། ཀུན་ནས་དཀྲིས་པ་བསལ་བ་དང་། རྗེས་སུ་ཆགས་པ་དང་ཁོང་ཁྲོ་བ་བསལ་བ་དང་། མཚན་དང་དཔེ་བྱད་བསྒྲུབས་པ་དང་། ཚངས་པའི་འཇིག་རྟེན་དུ་སྐྱེ་བ་དང་། གཞན་གྱི་གནོད་