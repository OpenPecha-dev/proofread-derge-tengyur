པ་ཞེས་བྱ། ཤཱནྟ་ཞེས་བྱ་བ་ཏྲྱགྣི་ནིརྦྦཱ་ནཱད་ཤཱནྟ་ཞེས་འབྱུང་སྟེ། འདོད་ཆགས་དང་ཞེ་སྡང་དང་གཏི་མུག་གི་མེ་རྣམ་པ་གསུམ་མེད་པར་བྱས་པས་ན་ཞི་བ་ཞེས་བྱ། པྲ་ཎི་ཏ་ཞེས་བྱ་བ་ནི་རཱུ་པ་དྲ་བཱད་ཏྭཱན་ཞེས་འབྱུང་བས་གནོད་པ་མེད་པའི་གྱ་ནོམ་པ་ཞེས་བྱ། ནིསྶ་ར་ཎ་ཞེས་བྱ་བ་སརྦ་ཨ་པཀྵ་ལ་བི་ཡུཀྟ་ཏྭད་ནིསྶ་
ར་ཎ་ཞེས་འབྱུང་བས་སྐྱོན་ཐམས་ཅད་དང་བྲལ་ཏེ་སྐྱོན་རྣམས་ལས་བྱུང་བའམ། བྲལ་བས་ན་ངེས་པར་འབྱུང་བ་ཞེས་བྱ། མཱརྒྒ་ཞེས་བྱ་བ་ག་མ་ནཱ་རྠེན་མཱརྒྒ་ཞེས་འབྱུང་བས་འགྲོ་བའི་དོན་ལ་བྱ་སྟེ། འཕགས་པའི་ལམ་དུ་ཞུགས་ནས་མྱ་ངན་ལས་འདས་པར་འགྲོ་བའི་དོན་གྱིས་ལམ་ཞེས་བྱ། ནྱཱ་ཡ་ཞེས་
བྱ་བ་ཡོ་གེ་ཡུཀྟ་ཏྭཱད་ནྱཱ་ཡ་ཞེས་འབྱུང་བས་རིགས་པ་དང་ལྡན་པར་བཤད་པས་ལམ་དེ་འཁྲུལ་པ་མེད་ཅིང་ཚད་མར་གྱུར་པས་ན་རིགས་པ་ཞེས་བྱ། པྲ་ཏི་པཏྟ་ཞེས་པ་ས་མྱཀྦྲ་ཏི་པ་ད་ནཱརྠེ་ན་པྲ་ཏི་པཏྟ་ཞེས་འབྱུང་སྟེ། ཡང་དག་པར་ཐོབ་པར་བྱེད་དོན་གྱིས་སྒྲུབ་པ་ཞེས་བྱ། ནིརྱཱ་ཎི་ཀ་ཞེས་བྱ་བ་ཨཏྱནྟ་
ས་མ་ཏི་ཀྲ་མཱ་ད་ནིརྱཱ་ཎི་ཀ་ཞེས་འབྱུང་སྟེ། ཤིན་ཏུ་ཡང་དག་པར་བྱུང་བས་སླར་འཁོར་བར་མི་སྐྱེ་བའི་ཕྱིར་ངེས་པར་འབྱིན་པ་ཞེས་བྱ། ཨ་ནནྟ་རྱ་མཱརྒྒ་ཞེས་བྱ་བ། ཨ་ནནྟ་རྱ་ནི་ཀླེ་ཤཻ་རནྟ་རི་དུ་ན་ཤཱཀྱ་ཏྭད་ཅེས་བྱ་སྟེ། ཉོན་མོངས་པས་བར་ཆད་མི་ནུས་པས་ན་བར་ཆད་མེད་པ་ཞེས་བྱ། མཱརྒྒ་ནི་ལམ་སྟེ་སྤྱིར་
ན་སྒོམ་པའི་ལམ་ལ་གནས་པའི་ཚེ་བཟོད་པ་ཉོན་མོངས་པའི་གཉེན་པོར་གྱུར་པས་ན་ཉོན་མོངས་པ་ཆོམ་རྐུན་དང་འདྲ་བ་སྒོར་ཕྱུང་ཞིང་སྤངས་པ་ལ་བྱ་བས་ན་བར་ཆད་མེད་པའི་ལམ་ཞེས་བཏགས། བི་མུཀྟ་མཱརྒྒ་ཞེས་བྱ་བ་བི་མུཀྟ་ནི་རྣམ་པར་གྲོལ་བ། མཱརྒྒ་ནི་ལམ་སྟེ་སྒོམ་པའི་ལམ་ལ་ཉོན་མོངས་པ་དང་བྲལ་
བའི་ཤེས་པས་རྐུན་པོ་སླར་མི་འོང་བར་སྒོ་བཅད་པ་ལྟ་བུ་ཡིན་ཏེ། རྣམ་པར་གྲོལ་བའི་ལམ་ཞེས་བྱ། ཨ་བྷི་ས་མ་ཡཱ་ནི་ཀ་ཀུ་ཤ་ལ་མཱུ་ལ་ཞེས་བྱ་བ་མཐོང་བའི་ལམ་ཐོབ་སྟེ། དེ་ཁོ་ན་ཉིད་རྟོགས་པའི་རྗེས་ལ་འཇིག་རྟེན་པའི་དགེ་བ་མང་པོ་འཕེལ་ཞིང་འབྱུང་བའི་མིང་སྟེ། མངོན་པར་རྟོགས་པའི་མཇུག་ལ་
འབྱུང་བའི་དགེ་བའི་རྩ་བ་ཞེས་བྱ། ཀྵ་ཡ་ཛྷཱ་ན་བི་ཀ་ཀུ་ཤ་ལ་མཱུ་ལ་ཞེས་བྱ་བ། དགྲ་བཅོམ་པའི་ཟད་པ་ཤེས་པ་སྐྱེས་པའི་འཕྲལ་ལ་འཇིག་རྟེན་པའི་དགེ་བ་མང་པོ་སྐྱེས་པའི་མིང་སྟེ། ཟད་པ་ཤེས་པས་ཐོབ་པའི་དགེ་བའི་རྩ་བ་ཞེས་བྱ། སེམས་ཀྱི་སྐད་ཅིག་བཅུ་དྲུག་ལ་དུཿཁེ་དྷརྨྨ་ཛྙཱ་ན་ཀྵཱནྟི་ཞེས་བྱ་བ་དུཿཁེ་ནི་