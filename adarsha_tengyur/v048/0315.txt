དང་དགྲ་ཐམས་ཅད་གསོད་པ་དང་།  རྒྱབ་ཏུ་ཁུར་ནས་ལྷའི་ཡུལ་སྟོན་པ་དང་།  ཚེ་ལོ་ཁྲི་ཕྲག་གཅིག་ཐུབ་པར་འགྱུར་རོ། །ལག་པ་གཡོན་པ་ཁུ་ཚུར་བཅངས་ནས་མཐེ་ཆུང་ཕྱིར་བསྐྱེད་པ་ནི་འབྱུང་མོ་རྣམས་ཀྱི་ཕྱག་རྒྱའོ། །དྲི་མེད་མཛེས་མ་ཞེས་བྱ་བའི་སྒྲུབ་ཐབས་
རྫོགས་སོ།།༄༅༅། །རྒྱ་གར་སྐད་དུ། པི་ཤཱ་ཙ་པི་ལུ་པ་ཡ་སཱ་དྷ་ནཾ།  བོད་སྐད་དུ། ཤ་ཟ་པི་ལུའི་སྒྲུབ་ཐབས།  ན་མོ་བྷ་ག་ཝ་ཏེ་པི་ལུ་པ་ཡ་པི་ཤཱ་ཙེ་ས་ཁ་བྱུངྒ་ཏེ་ས་མེ་ཀ་མ་ན་པྲ་ཡཙྪཾ་ཏུ།  ཏདྱ་ཐཱ། ཧཱུཾ་ལུ་ཧཱུཾ་ལུ་པི་ཤཱ་ཙ་བ་ར་བ་ར།  བ་ར་ད་བ་ར་ད།  ཙུ་ལུ་ཙུ་ལུ།  ཙུ་ཊུ་ཙུ་ཊུ། 
ན་མཿསྭཱ་ཧཱ།  ཞེས་སོ། །དེ་ནས་ཚེས་བཅུ་བཞི་ལ་ཉིན་མཚན་དུ་སྨྱུང་གནས་བྱས་ལ།  ཚོན་རྩི་མ་འདྲེས་པ་སྣོད་སར་པའི་ནང་དུ་བཞག་ལ་པིར་གྱིས་བྲི་བར་བྱ་བ་ནི།  བྱང་ཆུབ་ཀྱི་ཤིང་གི་འོག་ཏུ་སྐྲ་གྱེན་དུ་ལངས་པ།  ཅེར་བུ་མདོག་ལྗང་གུ་མི་སྡུག་པ་མིག་དམར་པོ།  ལག་པ་གཡས་པ་མཆོག་
སྦྱིན་གྱི་ཕྱག་རྒྱ་བྱས་པ།  གཡོན་པས་བྱང་ཆུབ་ཀྱི་ཤིང་ལ་འཇུས་པ།  དེའི་མིག་གཉིས་རང་གི་ཁྲག་གིས་ཕྱེ་ལ། དེའི་མདུན་དུ་རྩྭ་ཀུ་ཤའི་མདུན་དུ་བརྗོད་པའམ།  ཡང་ན་གཞན་ཡང་རུང་སྟེ་གཅེར་བུར་བྱས་ལ།  འབུམ་ཕྲག་གཅིག་བསྙེན་པ་བསྐྱལ་ཏེ།  དེ་ནས་ཡུངས་ཀར་སྟོང་ཕྲག་བརྒྱད་ལ་
རྡོག་པོ་རེ་ལ་སྔགས་ལན་རེ་བཟླས་པས་སྙིང་གར་བརྒྱབ་པས་སྟོང་ཚོ་བརྒྱད་རྫོགས་པའི་རྗེས་ལ་ཚེས་བཅུ་བཞི་ལ་གཏོར་མ་ཆེན་པོ་དབུལ་ཞིང་མཆོད་པ་ཆེན་པོ་བྱའོ། །དེ་ནས་མི་སྡུག་པའི་གཟུགས་ཅན་ནམ།  ཡང་ན་དྲི་ཞིམ་པོས་བྱུགས་ནས་འོང་བར་འགྱུར་རོ། །དེ་ལ་འཇིགས་པར་མི་བྱའོ། །པི་
ལུ་པ་ལ་ཞེས་པའི་གྲོགས་པོ་ཁམས་བདེའམ་ཞེས་དྲིས་ཏེ།  མེ་ཏོག་དཀར་པོ་དང་ཙནྡན་དཀར་པོ་བསྲེས་པས་མཆོད་ཡོན་དབུལ་ལོ། །དེ་ནས་ཁོ་ན་རེ་བདག་གིས་ཅི་བགྱི་ཞེས་ཟེར་ན།  ང་ཅི་ཟེར་ན་གྱིས་ཤིག་ཅེས་སྨྲའོ། །དེ་བཞིན་དུ་བགྱིའོ་ཞེས་ཟེར་ནས་མི་སྣང་བར་འགྱུར་རོ། །དེ་ནས་གང་
བསྒོ་བ་བྱེད་པ་དང་། མཚན་མོ་དཔག་ཚད་བརྒྱ་ནས་ཀྱང་བུད་མེད་འགུགས་པ་དང་།  ཕར་སྐྱེལ་བ་དང་།  གྲུབ་པའི་དངུལ་ཆུ་དང་།  བཅུད་ལེན་དང་།  འདོད་པའི་རྫས་དང་། བརྒྱགས་ཀྱང་སྟེར་རོ། །སྡུག་པའི་དུས་སུ་དྲན་པར་བྱས་ན་ཕྲག་པ་ལ་ཁུར་ནས་གར་འདོད་པ་དེར་སྐྱེལ་ལོ། །ཕན་པ་དང་