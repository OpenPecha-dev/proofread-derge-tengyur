ལ་སྔགས་ཉི་ཤུ་རྩ་གཅིག་བཟླས་པ་དབུལ་ལོ། །ཟླ་གཅིག་རྫོགས་ནས་མཐོང་བར་འགྱུར་རོ། །གྲུབ་ནས་ཉི་མ་རེ་རེ་ལ་དོན་ཉི་ཤུ་རྩ་ལྔ་སྟེར་རོ། །གྲུབ་ཟིན་ནས་ཚེས་བརྒྱད་དང་བཅུ་བཞིའམ་ཉི་ཤུ་དགུ་ལ་ཟན་ལྷག་རྡོག་པོ་གཅིག་ལ་སྔགས་བཟླས་ལ་དབུལ་ལོ་ཞེས་སོ། །ཤ་ཟ་
ནག་པོའི་སྒྲུབ་ཐབས་རྫོགས་སོ།།༄༅༅། །རྒྱ་གར་སྐད་དུ།  པི་ཤཱ་ཙ་ཧ་ན་མ་སཱ་དྷ་ནཾ།  བོད་སྐད་དུ།  ཤ་ཟ་མོ་ཧ་ན་མའི་སྒྲུབ་ཐབས།  ཨོཾ་ཧ་ན་ནེ་ཚི་ན་ནི་ཧི་ལི་ཧི་ལཱི་སྭཱ་ཧཱ།  ཞེས་སོ། །བསྟན་པའི་རྒྱུན་མ་ཞེས་བྱ་བའི་སྒྲུབ་པ་ནི།  བ་རུ་རའི་ཤིང་གི་འོག་ཏུ་ཐུན་གསུམ་དུ་བརྒྱ་རྩ་བརྒྱད་
བརྒྱ་རྩ་བརྒྱད་བཟླས་པས།  ལྷ་མོའི་གཟུགས་ཅན་མའི་འདྲེ་མོ་འོང་བར་འགྱུར་རོ། །དེས་འཇིག་རྟེན་གསུམ་ན་ཅི་ཡོད་པ་རྣམ་པར་ཤོད་པར་བྱེད་ཅིང་།  དི་ན་ར་སྟོང་ཕྲག་སྟེར་རོ། །ཧ་ན་མ་ཞེས་བྱ་བའི་སྒྲུབ་ཐབས་རྫོགས་སོ།།༄༅༅། །རྒྱ་གར་སྐད་དུ།  ཨ་ལུ་ཀ་ནཱ་མ་སཱ་དྷ་ནཾ།  བོད་སྐད་དུ།  
ཨ་ལུ་ཀ་ཞེས་བྱ་བའི་སྒྲུབ་ཐབས།  ཨོཾ་ཨ་ལུ་ཀེ་པེ་ལུ་ཀེ་གྲྀཧྞཱ་པི་ཎ་ཌཾ་པི་ཤཱ་ཙ་ནི་སྭཱ་ཧཱ།  བསྙེན་པ་འབུམ་ཕྲག་གཅིག་བཟླས་ལ།  དེ་ནས་སྒྲུབ་པ་བརྩམ་པར་བྱས་ཏེ་རང་ཟན་ཟ་བའི་ཕུད་ལ་སྔགས་ལན་བདུན་བཟླས་ཏེ་རྒྱབ་ཏུ་བོར་ན། ཞག་བདུན་ནས་རང་གི་རྣ་བར་གཏམ་གཤོད་དུ་འོང་ངོ་། །
གལ་ཏེ་སྒྲུབ་པ་དང་པོ་ལ་མ་བྱུང་ན་ཡི་ཆད་པར་མི་བྱ་སྟེ།  སྒྲུབ་པ་གཉིས་ལ་བྲམ་ཟེ་བསད་ཀྱང་གྲུབ་པར་འགྱུར་བ་ལ་ཐེ་ཚོམ་མེད་དོ། །དེ་མ་ཡིན་ན་དཔལ་རྡོ་རྗེ་འཆང་གི་བཀའ་བཅག་པས་མགོ་གས་སམ་འཆི་བར་འགྱུར་རོ། །ཨ་ལུ་ཀ་ཞེས་བྱ་བའི་སྒྲུབ་ཐབས་རྫོགས་སོ།།      །།
༄༅༅། །རྒྱ་གར་སྐད་དུ།  ཨ་ལ་གུཔྟ་སཱ་དྷ་ནཾ།  བོད་སྐད་དུ།  ཨ་ལ་གུཔྟ་ཞེས་བྱ་བའི་སྒྲུབ་ཐབས།  ཨོཾ་ཨ་ལ་གུཔྟེ་གྲྀཧྞ་པི་ཎ་ཌཾ་པི་ཤཱ་ཅི་ནི་སྭཱ་ཧཱ། ཞེས་སོ། །ཟླ་བ་གཅིག་ཟན་ལྷག་གི་ཆང་བུ་ལ་སྔགས་བཟླས་ནས་གོང་ནས་གོང་བཞིན་དུ་སྒྲུབ་པ་བྱས་ན་དི་ན་ར་རེ་རེ་སྟེར་རོ། །ཨ་ལ་གུཔྟ་
ཞེས་བྱ་བའི་སྒྲུབ་ཐབས་རྫོགས་སོ།།༄༅༅། །རྒྱ་གར་སྐད་དུ།  ཁར་མུ་ཁཱི་སཱ་དྷ་ནཾ།  བོད་སྐད་དུ།  བོང་བུའི་གདོང་ཅན་མའི་སྒྲུབ་ཐབས།  ཨོཾ་ཁ་ར་མུ་ཁཱི་པི་ཤཱ་ཙི་ནི་ཧི་ཧི་ད་ད་པ་ཡ་སྭཱ་ཧཱ།  ཞེས་སོ། །ཟླ་བ་གཅིག་ཏུ་ཟན་ལྷག་གི་ཆང་བུ་ལ་སྔགས་ཉེར་གཅིག་བཟླས་ཏེ་བསྒྲུབ་པ་བྱས་