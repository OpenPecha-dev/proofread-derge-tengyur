པར་བྱ་བ་ལ་སརྦའི་མིང་ཅན་རྣམས་སོ་ཞེས་པའི་དོན་ཏོ། །པཱུརྦ་སྨཱཏ་ཅེས་པ་ནི་ཕྱི་མའི་མཚམས་ལས་ཞེས་རྟོགས་པར་བྱ་སྟེ། པ་ར་སྨད་ཅེས་པ་ནི་སྔགས་ལས་ཤེས་པའོ། །རྣམ་པར་གནས་པ་ལ་ཞེས་པ་ཅི་ཞེ་ན། དཀྵི་ཎ་ཡ། ག་ཡ་ཐ་ཀཱ་ཡ་དེ་ཧི། པྲཱ་བྲི་ཎའི་ཆེད་དུའོ་ཞེས་པའི་དོན་དུའོ། །
པྲཱ་བྲི་ཎྱ་ཙམ་གྱིས་རྒྱུ་མཚན་ཉེ་བར་བླངས་ནས་མཚམས་ཀྱི་དངོས་པོ་ལ་ལྟོས་པ་མེད་པའི་དཀྵཱ་ཎའི་སྒྲ་ནི་ག་ཐ་ཀ་ལ་འཇུག་གོ། །མིང་མ་ཡིན་པ་ལ་ཞེས་པ་ཅི་ཞེ་ན། ཨུཏྟའི་རཱ་ཡ་ཀུ་ར་བེ་དི་ཧི། རྣམ་པར་གཞག་པ་ཡོད་ནའང་འདི་ནི་དེ་རྣམས་ཀྱི་མིང་ངོ་། །དེ་ལྟར་ནི་འཛམ་བུ་གླིང་ངམ་རི་རབ་
ཀྱི་མཚམས་ལ་ལྟོས་ནས་ཨུཏྟ་རའི་སྒྲ་འཇུག་གོ་ཞེས་པས་རྣམ་པར་གནས་པ་རྟོགས་སོ། །སྲ་ནི་གཉེན་དང་ནོར་བརྗོད་པ་མིན་པ་ལའོ། །སྲའི་སྒྲ་ནི་གལ་ཏེ་འདི་གཉེན་དང་ནོར་དག་གི་མིང་གི་ངོ་བོར་འཇུག་པ་མ་ཡིན་ན་སརྦའི་མིང་ཅན་དུ་འགྱུར་རོ། །སྭ་སྨཻ་སུ་ཏྲ་ཡ་སྭ་མེག་བེ། བདག་གི་བའི་ཆེད་དུའོ་
ཞེས་པའི་དོན་ཏོ། །སུ་ཏྲ་དང་གོའི་སྒྲ་དག་འདིར་ཉེ་བའི་ཕྱིར་གཉེན་དང་ནོར་ཡང་སྭའི་སྒྲ་ལས་བདག་གི་བ་ཙམ་དུ་རྟོགས་པར་བྱའོ། །གཉེན་དང་ནོར་བརྗོད་པ་མིན་པ་ལ་ཞེས་པ་ཅི་ཞེ་ན། སྭ་ཡཱ་ཛྙཱ་ཏ་ཡེ་ཤེས་པའི་དོན་ཏོ། །ས་ཡཱ་དྷ་ན་ཡ་ཞེས་པའི་དོན་ཏོ། །སྒྲ་གཞན་ལ་ལྟོས་པ་མེད་པ་ཁོ་ནར་སྲའི་སྒྲ་གཉེན་
དང་ནོར་བརྗོད་པར་བྱ་སྟེ། གལ་ཏེ་དེ་ལྟ་ན་གཉེན་དང་ནོར་དག་རབ་ཏུ་སྦྱོར་བ་མ་ཡིན་ཏེ། རྣམ་གྲངས་ཉིད་ཀྱི་ཕྱིར་རོ་ཞེ་ན། དེ་ལྟ་མ་ཡིན་ཏེ། རྣམ་གྲངས་ཀྱི་སྒྲ་ཡང་གང་དུ་དོན་དུ་མ་ཅན་དུ་དོགས་པ་ལ་དོན་དེ་གསལ་བར་བྱ་བའི་ཆེད་དུ་རྗེས་སུ་སྦྱོར་བ་བྱེད་དེ། དཔེར་ན་ཧ་རི་ནི་སེང་གེའོ། །པིཀ་ནི་ཁུ་བྱུག་གོ་
ཞེས་པ་བཞིན་ནོ། །ཨནྟ་ར་ནི་ཕྱི་རོལ་དང་སྦྱོར་བ་དང་འགེབས་པ་དག་ལའོ། །ཕྱི་རོལ་ནི་སྒྲིབ་པ་མེད་པའི་ཡུལ་དུ་བརྗོད་པར་བྱ་སྟེ། དེ་དང་སྦྱོར་བ་ནི་ཕྱི་རོལ་དང་སྦྱོར་བའོ། །དེ་ཡང་སྒྲིབ་པ་མེད་པའི་ཕྱི་རོལ་གྱི་དངོས་པོར་འགྱུར་རོ། །སྟེང་དུ་སམ་བི་ཡ་ཏེ་དེ་འགེབས་པར་བྱེད་དོ་ཞེས་པས་ལས་ལ་ཡུ་ཊའོ། །
འདིས་འགེབས་པར་བྱེད་དོ་ཞེས་པས་བྱེད་པ་ལ་ཡང་ནའོ། །འགེབས་པ་དང་ཉེ་བ་ནི་ཉེ་བར་འགེབས་པ་སྟེ། ཕྱི་རོལ་དང་སྦྱོར་བ་མ་ཡིན་པའང་རུང་སྟེ། དངོས་པོ་གཞན་གྱིས་དངོས་པོ་སྒྲིབ་པར་བརྗོད་པར་བྱའོ། །ཨནྟ་ར་སྨཻ་གྲི་ཧཱ་ཡ། ནག་ར་བ་ཧཱ་ཡ། གཏུམ་པོ་ལ་སོགས་པའི་ཁྱིམ་གྱི་ཆེད་དུའོ་ཞེས་