ཨན་བི་ཀ་ར་ཎའི་མིང་ཅན་ཕ་རོལ་དུ་འགྱུར་རོ། །བྱེད་པ་པོར་བྱས་པའི་བྱིངས་ཐམས་ཅད་པ་ཕ་རོལ་ལའོ། །ན་ཡིག་ནི་ཡའི་ཨན་མེད་པ་ལའོ་ཞེས་པའི་ཁྱད་པར་གྱི་དོན་ནོ། །གང་རྗེས་སུ་འབྲེལ་བ་མི་སྦྱོར་རོ་ཞེས་པས་ཇི་སྲིད་མི་སྦྱོར་བར་འགྱུར་བ་དེ་དབྱི་བར་བྱའོ། །དེ་བཞིན་དུ་རྗེས་
སུ་འབྲེལ་པ་གཞན་རྣམས་ལ་ཡང་རིག་པར་བྱའོ། །བི་ཀ་ར་ཎའི་ཨན་ཉིད་ལའང་ངོ་ཞེས་པས་ཨུ་པ་དྷཱ་ནཱ་མི་ནའི་ཡང་བའི་དང་ནཱ་མའི་མཐའི་འང་ཨན་ཉིད་ཀྱིས་བི་ཀ་ར་ཎ་ལ་ཡོན་ཏན་དུ་འགྱུར་རོ། །གནས་སུ་ཆེས་གཞན་ནོ་ཞེས་པའི་རིགས་པ་ལས་རྀའི་ཡི་གེ་ནཱ་མིན་གཅིག་པའི་ཡུལ་ལ་ཆེས་གཞན་ཞིག་
ཡོན་ཏན་ཨར་དུ་འགྱུར་རོ། །རྐན་ལས་བྱུང་བའི་ཨི་ཡིག་གི་ཨེ་ཡིག་སྟེ་རྐན་ལས་བྱུང་བའི་བྱ་བའོ། །མཆུ་ལས་བྱུང་བའི་ཨུ་ཡིག་གི་ཨོ་ཡིག་སྟེ་མཆུ་ལས་བྱུང་བའི་བྱ་བའོ། །དེ་ལ་འདིར་ཨེ་ཡིག་གི་ཡོན་ཏན་ནོ། །ཨེ་ཨ་ཡའོ། །གསལ་བྱེད་དབྱངས་མེད་པ་ཕ་རོལ་གྱི་ཡི་གེར་དྲང་ངོ་ཞེས་པས་
གསལ་བྱེད་ནི་ཕ་རོལ་ཀྱི་སྟེང་དུ་འགྲོའོ། །ཛ་ཡ་ཏི། སྔ་མ་དང་ཕྱི་མ་དག་གི་དོན་ཉེ་བར་དམིགས་པ་ན་ཚིག་གོ་ཞེས་པས་ཚོགས་པ་ནི་ཚིག་གི་མིང་ཅན་ནོ། །ཚིག་མཐར་བྷུཊ་རྣམས་ཀྱི་དང་པོའོ་ཞེས་སྤྱིར་བཏང་ནས་ར་དང་ས་ཡིག་གི་རྣམ་པར་བཅད་པའོ། །ཞེས་པས། ཚིག་མཐའི་ས་ཡིག་གི་རྣམ་བཅད་ཐིག་ལེ་
གཉིས་སོ། །ཛ་ཡ་ཏཿ། རྣམ་པར་གཅད་བྱ་རྫོགས་པ་ལ་ཞེས་པ། ལས་ལ་ཨ་ནཱི་ཡའི་རྐྱེན་ཉེ་བར་མཚོན་པ་ཉིད་ལས་གཞན་ལས་ཀྱི་རྐྱེན་གྱི་མཐའ་ལ་ཡང་རྣམ་པར་བཅད་པའི་མིང་ཅན་གྲུབ་པོ། །བི་ཀ་ར་ཎས་བར་ཆོད་པའི་ཕྱིར་གཉིས་ཉིད་དང་མང་པོ་ཉིད་དག་ལ་ཡང་པ་རསྨཻ་ལའོ་ཞེས་པས་ཡོན་ཏན་འགོག་པར་
འགྱུར་བ་མ་ཡིན་ཏེ། བདུན་པས་ངེས་པར་བསྟན་པ་སྔ་མའིའོ་ཞེས་པའི་རིགས་པ་ལས་སྔ་མའི་བར་མ་ཆོད་པ་ཉིད་ལ་འགྱུར་གྱི་བར་ཆོད་པའི་མ་ཡིན་ནོ། །ཨ་དང་མཚམས་སྦྱོར་གྱི་ཡི་གེ་དག་ལ་ཨའི་དེ་དག་སྟེ་དེ་དབྱི་བའང་ངོ་ཞེས་པས་ཨ་ཡིག་ཕ་རོལ་ལ་ཨ་ཡིག་གི་ཨ་ཡིག་སྟེ་རྒྱུ་མཚན་དབྱི་བའང་ངོ་། །
མན་དག་གི་བྷུཊ་ལ་རྗེས་སུ་ང་རོའོ་ཞེས་པས་ན་ཡིག་གི་རྗེས་སུ་ང་རོའོ། །སྡེ་པ་ལ་སྡེ་པའི་མཐའོ་ཞེས་པས་དེའི་ན་ཡིག་གོ། །ཡང་ན་དགོས་པ་ཡོད་པ་ལས་རྗེས་སུ་ང་རོ་སྡེ་པའི་མཐའ་དག་ལ་བྱ་བ་མ་ཡིན་ནོ། །ཛ་ཡནྟི། ཛ་ཡ་སི། ཛ་ལ་ཐཿ། ཛ་ཡ་ཐ་ཨའི་བ་མ་དག་ལ་རིང་པོའོ་ཞེས་པས་ཨ་ཡིག་ནི་བ་དང་