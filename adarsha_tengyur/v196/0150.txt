ལྡན་པའོ་ཞེས་པས་ནུ་ཨཱ་ག་མ་སྟེ། དེས་ན་ཡ་ཉིད་དུ་བསྒྱུར་བ་མེད་དོ། །སུ་དྷི་ནཱི། སུ་དྷཱི་ནི། ཊཱ་ལ་སོགས་པའི་དབྱངས་ལ་སྐྱེས་པ་དང་འདྲ་བར་འགྱུར་བའི་ཕྱོགས་ལ་ནི་ཐུང་ངུ་དང་ནུ་ཨཱ་ག་མ་དག་མི་འགྱུར་རོ། །སུ་དྷི་ཡཱ་ཀུ་ལེ་ན། སུ་དྷི་ནཱ་ཀུ་ལེ་ན། སུ་དྷཱི་བྷྱཱཾ། སུ་དྷཱི་བྷིཿ། སུ་དྷི་ཡཻ་ཀུ་ལཱ་ཡ། 
སུ་དྷི་ནེ་ཀུ་ལཱ་ཡེ། ཞེས་པ་ལ་སོགས་པའོ། །དེ་བཞིན་དུ་ཡ་བ་ཀྲཱི། བྱཀྟ་ཧྲཱི་ལ་སོགས་པ་སྟེ། འདི་རྣམས་ལ་སྦྱོར་བ་ཕྱི་མ་ཉིད་ཀྱི་ཕྱིར་ཡ་ཉིད་མེད་དོ་ཞེས་པ་དེས་ན་དབྱངས་དང་པོ་ཅན་ལ་ཨཱིཏ་ཨཱུཏ་དག་གི་ཨི་ཡ་ཨུ་ཝ་དག་ཏུ་འགྱུར་རོ།།      །།བ་ཊུའི་སྒྲ་ནི་སྐྱེས་པ་ལ་ཨཾ་ཤུའི་སྒྲ་དང་འདྲ་བ་སྟེ། 
པ་ཊུཿ། པ་ཊྭུ། པ་ཊ་བཿ། ཞེས་པ་ལ་སོགས་པའོ། །བུད་མེད་ལ་ཡང་ཡོན་ཏན་རྗོད་པར་བྱེད་པ་ལས་བརྩེགས་པ་མ་ཡིན་པའི་ཨུ་པ་དྷཱ་ཉིད་ཅེས་པའི་ཕྱོགས་ལ་ཨཱིའི་རྐྱེན་དང་ཨུའི་ཡི་གེ་ལ་ཝའོ་ཞེས་པས་ཝ་ཉིད་དུ་འགྱུར་ཞིང་ན་དཱིའི་སྒྲ་དང་འདྲ་བར་དྲང་བར་བྱ་སྟེ། པ་ཊྭཱི། པ་ཊཱྱོོ། པ་ཊཱྱཿ། ཞེས་པའོ། །
གང་གི་ཚེ་ཨཱིའི་རྐྱེན་མེད་པ་དེའི་ཆེ་ཤུ་ཙིའི་སྒྲ་དང་འདྲ་བའི་མཚན་ཉིད་ཅན་ཏེ། པ་ཊུཿ། པ་ཊྭུཿ། པ་ཊ་པཿ། ཞེས་པ་ལ་སོགས་པའོ། །ཁ་རུ་ཡང་དག་པར་སྦྱོར་བ་ལ་ཨུ་པ་དྷཱའི་མི་འགྱུར་ཞིང་ཁ་རུ་བུད་མེད་ལ་ནི་ཨུའི་ཡི་གེའོ་ཞེས་པའོ། །མ་ནིང་ལ་ནི་བསྟུའི་སྒྲ་དང་འདྲ་བ་སྟེ། པ་ཊུ། པ་ཊུ་ནཱི།
པ་ཊཱུ་ནི། ཞེས་པ་ལ་སོགས་པ་དང་། ཊཱ་ལ་སོགས་པའི་དབྱངས་ལ་ཤུ་ཙིའི་སྒྲ་དང་འདྲ་ཞིང་། ཕྱོགས་གཅིག་ལ་སྐྱེས་པ་དང་འདྲ་བར་འགྱུར་ལ། གསུམ་པ་ལ་འདི་ནི་ཁྱད་པར་ཏེ། པ་ཊུ་ནཱ། པ་ཊུ་བྷྱཱཾ། པ་ཊུ་བྷིཿ། པ་ཊ་བེ་ཀུ་ལཱ་ཡ། པ་ཊུ་ནེ་ཀུ་ལཱ་ཡ། ཞེས་པ་ལ་སོགས་པའོ། །དེ་བཞིན་དུ།
གུ་རུ། ལ་གྷཱུ། མ་དུ། ཙཱ་ནུ། ཏཱ་ནུ། ཞེས་པ་ལ་སོགས་པ་རྣམས་སོ།།      །།ཀ་མ་ལཾ་ལུ་ནཱ་ཏི་ཞེས་པ་ལ། ཀྭིཔའང་ངོ་ཞེས་པས་ཀྭིཔ་སྟེ། སྐྱེས་པ་ལ། ཀ་མ་ལ་ལཱུཿའོ། །དབྱངས་ལ་ཡི་གེ་གཅིག་མ་ཡིན་པ་ཞེས་པ་ལ་སོགས་པས་ཝ་ཉིད་ཏེ། ཀ་མ་ལ་ལཽ། ཀ་མ་ལ་ལྭཿ། ཀ་མ་ལ་ལྭཾ། 
ཀ་མ་ལ་ལྭཽ། ཀ་མ་ལ་ལྭཿ། ཀ་མ་ལ་ལྭཱ། ཀ་མ་ལ་ལཱུ་བྷྱཱཾ། ཀ་མ་ལ་ལཱུ་བྷིཿ། ཞེས་པ་ལ་སོགས་པ་དང་། དེ་བཞིན་དུ་བུད་མེད་ལ་ཡང་ངོ་། །ཨཱིཏ་ཨཱུཏ་བུད་མེད་བརྗོད་པ་ན་དཱིའོ་ཞེས་པས་ན་དཱིའི་མིང་ཅན་དུ་མི་འགྱུར་ཏེ། བརྗོད་པ་སྨོས་པ་ནི་རྟག་ཏུ་བུད་མེད་རྟོགས་པར་བྱེད་པ་ཉིད་ཀྱི་ཕྱིར་རོ། །མ་