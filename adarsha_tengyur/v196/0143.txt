པཿ། བྷ་ཡིག་དང་པོ་ཅན་གྱི་མང་པོའི་ཚིག་ལ། ཨཔ་རྣམས་ཀྱི་བྷ་ལ་དའོ་ཞེས་པས་པ་ཡིག་ནི་ད་ཡིག་ཏུའོ། ཨདྦྷིཿ། ཨདྦྷྱཿ། ཨདྦྷྱཿ། ཨ་པཱཾ། ཨཔྶུ། ཀུན་དུ་བོད་པ་ལ་ནི། ཧེ་ཨཱ་པཿ། ཀ་ཀུ་བྷྲའི་སྒྲ་ལས་སི་ལ་སོགས་པ་རྣམས་ནི། རྫོགས་པ་ལ་བྷ་ཡིག་ནི་པ་ཡིག་གམ་
བ་ཡིག་དག་ཏུའོ། །ཀ་ཀུཔ། ཕྱོགས། ཀ་ཀུབ། ཀ་ཀུ་བྷཽ། ཀ་ཀུ་བྷཿ། ཀ་ཀུ་བྷཾ། ཀ་ཀུ་བྷཽ། ཀ་ཀུ་བྷཿ། ཀ་ཀུ་བྷཱ། དྷུཊ་རྣམས་ཀྱི་གསུམ་པའོ་ཞེས་པས་བ་ཡིག་ཏུའོ། །ཀ་ཀུདྦྷྱཱཾ། ཀ་ཀུདྦྷིཿ། ཞེས་པ་ལ་སོགས་པའོ། །དེ་བཞིན་དུ། ཨ་ནུཥྚུཔ་དང་ཏྲྀཥྚུཔ་ལ་སོགས་པ་རྣམས་སོ། །གིར་གྱི་སྒྲ་
ལས་སི་ལ་སོགས་པ་རྣམས་ནི། རྫོགས་པ་དང་གསལ་བྱེད་དག་ལ། ཨིར་ཨུར་དག་གི་ཨཱིར་ཨཱུར་དག་གོ་ཞེས་པས་ཨཱིར་དུ་འགྱུར་རོ། །གཱི། གི་རཽ།གི་རཿ། གི་རཾ། གི་རཽ། གི་རཿ། གི་རཱ། གིརྦྷྱཱཾ། གིརྦྷིཿ། ཞེས་པ་ལ་སོགས་པ་སྟེ། བདུན་པའི་མང་ཚིག་ལ་རེ་ཕ་དང་ས་དག་གི་རྣམ་
པར་གཅད་བྱར་འགྱུར་བ་མ་ཡིན་ལ། རྣམ་དབྱེའི་གསལ་བྱེད་ལ་རེ་པའི་མི་འགྱུར་རོ་ཞེས་པའི་ཚིག་ལས་སུ་པའི་ཥ་ཉིད་དོ། །གཱིཪྵུ། ཀུན་དུ་བོད་པ་ལ་ནི། ཧེ་གཱིཿ། ཧེ་གི་རཽ། ཧེ་གི་རཱཿ།།      །།དྷུར་གྱི་སྒྲ་ལས་སི་ལ་སོགས་པ་རྣམས་ཏེ། འདི་ལ་ནི་ཨཱུར་རུ་འགྱུར་བ་ཁྱད་པར་རོ། །དྷུཿ། དྷུ་རཽ།
དྷུ་རཿ། ཞེས་པ་ལ་སོགས་པ་སྟེ། དེ་བཞིན་དུ་པཱུར་རོ།།      །།དྭཱར་གྱི་སྒྲའི་ནི་དྭཿ། དྭཱ་རཽ། དྭཱ་རཿ། ཞེས་པ་ལ་སོགས་པའོ།།      །།བཱར་གྱི་སྒྲ་ནི་ཁ་ཅིག་བུད་མེད་ཀྱི་རྟགས་སུ་འདོད་དེ། དེ་ལྟར་ཡང་འཆི་མེད་ཕྲེང་བར། ཀཾ་དང་བཱར་ནི་བུད་མེད་བརྗོད་པ་དག་སྟེ། ཨཱ་པ་ནི་མང་པོ་རྣམས་ལ་
བུད་མེད་དོ་ཞེས་གསུངས་སོ། །འདིའི་དོན་ནི་འདི་ཡིན་ཏེ། ཀཾ་ཞེས་པས་མ་ནིང་དང་། བཱར་ཞེས་པ་བུད་མེད་དང་། ཨགྣི་མང་པོ་རྣམས་ལ་བུད་མེད་དོ་ཞེས་པའོ། །དེའི་ལུགས་ཀྱིས་བུད་མེད་ཀྱི་རྟགས་ཁོ་ནར་ཉེ་བར་བསྟན་ཏོ། །བཱཿ། བཱ་རཽ། བཱ་རཿ། གཞན་དག་ནི་བཱར་གྱི་སྒྲ་མ་ནིང་དུ་འདོད་དེ། དེ་
སྐད་དུ་ཡང་། འཆི་མེད་མཛོད་དུ། ཨ་པཿསྟྲཱཿ། བྷཱུ་མིར། བཱ་ར། བཱ་རི། ལཾ། ཀ་མ་ལཾ། ཛ་ལཾ་ཞེས་གསུངས་ཏེ། བཱ་རི་ལ་སོགས་པ་རྣམས་ཀྱིས་ལྷན་ཅིག་སྤྱོད་པའི་ཕྱིར། བཱར་གྱི་སྒྲ་ལ་ཡང་མ་ནིང་ལས་སི་དང་ཨམ་དག་དབྱི་ཞིང་དེ་ལ་བརྗོད་པ་ཡང་མ་ཡིན་ནོ་ཞེས་པས་སི་དང་ཨམ་དག་དབྱིའོ། །