པའི་ཕྱིར། ཐམས་ཅད་ཀྱི་བྱིངས་ཐམས་ཅད་པ་ཨཱཏྨ་ནེ་ལ་པཉྩ་མི་ཕྱི་མ་མ་ཡིན་པ་ལའོ་ཞེས་པས་ཡོན་ཏན་འགོག་པར་མི་འགྱུར་རོ། །ཨེ་ཨ་ཡའོ། །ཨ་ཡིག་གི་དབྱངས་དང་བཅས་པ་ཉིད་དོ། །བི་ཛ་ཡ་ཏེ། ཨཱ་ཏེ་ཨཱཐེ་ཞེས་པའང་ངོ་ཞེས་པས་ཨ་ཡིག་ལས་ཕ་རོལ་གྱི་
དང་པོའི་ཨི་ཡིག་གོ། །ཨའི་ཡི་གེ་ཨིའི་ཡི་གེ་ལ་ཨེ་སྟེ་ཕ་རོལ་ཡང་དབྱིའོ། །བི་ཛ་ཡེ་ཏེ། ཨ་དང་མཚམས་སྦྱོར་གྱི་ཡི་གེ་དག་ལ་ཨའི་དེ་དག་སྟེ་དེ་དབྱི་བའང་ངོ་ཞེས་པས་ཡི་གེའི་ཆོ་ག་ནང་གི་ཡན་ལག་གི་ཆོ་ག་བརྗོད་པ་ལས་ཀྱང་ངོ་། །སྔ་མ་ཁོ་ནར་ཨ་ཡིག་མ་ཡིན་པ་ལས་ཞེས་བརྗོད་པས་འགོག་སྟེ། ཨ་
ཡིག་མ་ཡིན་པ་ལས་ཨཱཏྨ་ནེ་ལའང་ངོ་ཞེས་པས་ཨནྟེའི་ན་ཡིག་དབྱི་བར་མི་འགྱུར་རོ། །དེའི་ཕྱིར་མཚམས་སྦྱོར་གྱི་ཡི་གེའི་ཆོ་གའོ། །ཡང་ན་སྔ་མ་ཁོ་ནར་ཨ་དང་མཚམས་སྦྱོར་གྱི་ཡི་གེ་དག་ལ་ཨའི་དེ་དག་སྟེ་དེ་དབྱི་བའང་ངོ་ཞེས་པས་ནང་གི་ཡན་ལག་གི་ཡི་གེའི་ཆོ་ག་ནི་བྱིངས་ཀྱི་རྒྱུ་མཚན་ལས་བྱུང་བའི་
དོན་གྱི་ཆ་ཤས་ཀྱང་འདུས་པར་རྟོགས་སོ། །ཡུལ་གཅིག་རྣམ་པར་འགྱུར་བ་ནི་གཞན་བཞིན་འགྱུར་རོ། །བི་ཛ་ཡནྟེ། བི་ཛ་ཡ་སེ། བི་ཛ་ཡེ་ཐེ། བི་ཛ་ཡ་དྷྭེ། ཨ་དང་མཚམས་སྦྱོར་གྱི་ཡི་གེ་དག་ལ་ཨའི་དེ་དག་སྟེ་དེ་དབྱི་བའང་ངོ་ཞེས་པས་ཨེ་ཡིག་ཕ་རོལ་ལ་ཨ་ཡིག་གི་ཨེ་ཡིག་སྟེ་རྒྱུ་མཚན་ཡང་
དབྱིའོ། །བི་ཛ་ཡེ། བི་ཛ་ཡཱ་བ་ཧེ། བི་ཛ་ཡཱ་མ་ཧེ། བ་རཱ་སྔ་མ་ཅན་ལ། བ་རཱ་ཛ་ཡ་ཏེ། ཊུ་ཨོ་ཤྭི་འགྲོ་བ་དང་འཕེལ་བ་དག་ལའོ། །ཊུའི་སྒྲ་ནི། ཊུ་རྗེས་སུ་འབྲེལ་པ་ལས་ཨ་ཐུའོ་ཞེས་པའི་ཁྱད་པར་གྱི་དོན་ནོ། །ཨོ་ཡིག་ནི་ལཱུ་སོགས་དང་ཨོ་ཏ་རྗེས་སུ་འབྲེལ་པ་ལས་ཀྱང་ངོ་ཞེས་པའི་ཁྱད་པར་གྱི་
དོན་ནོ། །ཤྭ་ཡ་ཏི། ཤྭ་ཡ་ཏི། ཤྭ་ཡ་ཏ། ཤྭ་ཡནྟི། ཀྵི་ཟད་པ་ལའོ། །ཀྵ་ཡ་ཏི།ཀྵ་ཡ་ཏཿ། གསལ་བར་བརྗོད་པའི་ཤུགས་ལས་ཕྱི་མ་ཡི་ཡང་ཎ་ཉིད་བཀག་ནས། མ་ན་དག་གི་དྷུཊ་ལ་རྗེས་སུ་ང་རོའོ་ཞེས་པས་ནའི་རྗེས་སུ་ང་རོའོ། །སྡེ་པ་ལ་སྡེ་པའི་མཐའོ་ཞེས་པས་ན་ཡིག་གོ། །
རཥ་རིའི་ཡི་གེ་རྣམས་ལས་ཞེས་པ་ལ་སོགས་པས་སླར་ཡང་ན་ཡིག་གི་ཎ་ཉིད་མ་ཡིན་ནོ། །ལན་ཅིག་མ་ཡིན་པར་བཀག་པ་གང་ལ་གནོད་པ་དེ་ནི་འགེགས་པ་ཁོ་ན་ལས་སོ་ཞེས་པའི་རིག་པ་ལས་སོ། །ཀྵ་ཡནྟི། གཞན་ལ་ཡང་རྒྱུ་མཚན་ལས་དེ་བཞིན་ནོ། །ཨི་འགྲོ་བ་ལའོ། །དམིགས་