ཤུཀླེ། ཤུཀླ་ནི་ཞེས་པ་ལ་སོགས་པའོ། །དེ་བཞིན་དུ་པུ་ཏྲ་དང་ཨ་ཏྲ་ལ་སོགས་པ་རྣམས་སོ།།      །།འཐུང་བར་བྱེད་དོ་ཞེས་པས་ཀཱི་ལཱ་ལ་པཱ་སྟེ། ཨཏ་ལས་མན་ཀོ་ནིཔ་ཞེས་པ་ལ་སོགས་པས་བཙིའི་རྐྱེན་དུ་འགྱུར་ལ། དེའི་ཐམས་ཅད་མ་ལུས་པར་དབྱི་ཞིང་། ཉེ་བའི་
ཚིག་དང་ཚིག་སྡུད་དེ། རྟགས་ཀྱི་མིང་ཅན་ལས་སྐྱེས་པ་ལ་ནི་སིའི་རྣམ་པར་གཅད་བྱའོ། །ཀཱི་ལཱ་ལ་པཱཿ། ཨོ་ཡིག་ལ་ཨོ་སྟེ་ཨཽ་ཡིག་ལའང་ངོ་ཞེས་པས་ཨཽ་རུ་འགྱུར་ཞིང་ཕ་རོལ་དབྱི་བའང་ཐོབ་བོ། །ཀཱི་ལཱ་ལ་པཽ། རིང་པོ་ལས་ཕ་རོལ་དབྱི་བའོ། །ཀཱི་ལཱ་ལ་པཱཿ། ཀཱི་ལཱ་ལ་པཾ། ཀཱི་ལཱ་ལ་པཽ། གྷུཊ་མ་ཡིན་པའི་
དབྱངས་ལ། བྱིངས་མ་ཡིན་པ་དང་། གྷུཊ་མ་ཡིན་པའི་དབྱངས་ལ་ཞེས་པས་ཨ་ཡིག་དབྱིའོ། །ཀཱི་ལཱ་ལ་པཱཿ། ཀཱི་ལཱ་ལ་པཱ། ཀཱི་ལཱ་ལ་པཱ་བྷྱཱཾ། ཀཱི་ལཱ་ལ་པཱ་བྷིཿ། ཞེས་པ་ལ་སོགས་པ་སྟེ། དེ་བཞིན་དུ་བུད་མེད་ལའང་ངོ་། །མ་ནིང་ལ་ནི། དབྱངས་ཐུང་ངུ་མ་ནིང་ལའོ་ཞེས་པས་ཐུང་ངུ་ཉིད་དོ། །
ཀཱི་ལཱ་མ་པཾ། ཀཱི་ལཱ་ལ་པེ། ཀཱི་ལཱ་ལ་པཱ་ནི། དེ་བཞིན་དུ་སོ་མ་པཱ་དང་པ་ཏྲ་པཱ་ཆོས་གཞི་ལ་སོགས་པའོ།།      །།ཤུ་ཙིའི་སྒྲ་ནི། སྐྱེས་པ་ལ་ཨགྣིའི་སྒྲ་དང་འདྲ་བའོ། །ཤུ་ཙིཿ། ཤུ་ཙཱི། ཤུ་ཙ་ཡཿ། ཞེས་པ་ལ་སོགས་པ་རྣམས་སོ། །བུད་མེད་ལ་ནི་བུད་མེད་བརྗོད་པ་ཨི་ཡ་ཨུ་ཝ་དག་ཨམ་ལ་ཡང་
ནའོ་ཞེས་པ་འདིར་བརྗོད་པ་སྨོས་པས་འཇུག་པ་ལ་ཐུང་ངུ་ཡང་ང་ལྡན་ལའོ། །ཞེས་པའི་ཡང་ན་ན་དཱི་དང་འདྲ་བར་འགྱུར་བ་མེད་དོ་ཞེས་པ་སྟེ། བརྗོད་པ་སྨོས་པ་ནི་རྟག་ཏུ་བུད་མེད་ཀྱི་ཡུལ་ཅན་ཉིད་ཀྱི་ཕྱིར་རོ། །དེས་ན་ཨགྣིའི་སྒྲ་དང་འདྲ་བར་བྱ་ཞིང་། འདི་ནི་ཁྱད་པར་ཏེ། ཤས་ཀྱི་ཨ་ཡིག་སྟེ་
ས་ཡང་བུད་མེད་མ་ཡིན་པ་ལ་ནའོ་ཞེས་པའི་ས་ཡིག་ན་ཉིད་དུ་འགྱུར་བ་མ་ཡིན་ནོ། །ཤུ་ཙཱིཿ། དི་བཞིན་དུ། ཊ་ནའོ་ཞེས་པས་ན་རུ་མི་འགྱུར་བའོ། །ཤུ་ཙཱ། ཁ་ཅིག་བྱེད་པ་ལ་ནི་ཤུ་ཙིའི་སྒྲ་འདི་སྐྱེས་པ་དང་བུད་མེད་དང་མ་ནིང་ལ་འཇུག་ཅིང་། གང་གི་ཚེ་བུད་མེད་དང་འདྲ་བར་འགྱུར་བ་དེའི་ཚེ་སྐྱེས་པ་དང་མ་ནིང་
དག་ལ་འཇུག་པ་རྣམ་པར་གཅོད་ལ། བུད་མེད་ལ་རང་ཉིད་ཀྱིས་གཅོད་པ་ཉིད་ཀྱི་ཕྱིར་ཏེ། དེས་ན། ཐུང་ངུའི་ཡང་ང་ལྡན་ལའོ་ཞེས་པའི་ཡང་ན་ན་དཱི་དང་འདྲ་བའི་དངོས་པོར་འགྱུར་བ་ཁོ་ནའོ། །ཤུ་ཙཱི། ཤུ་ཙ་ཡཿ། ཞེས་པ་ལ་སོགས་པའོ། །མ་ནིང་ལ། ནི་བཱ་རིའི་སྒྲ་དང་འདྲའོ། །ཤུ་ཙི། ཤུ་ཙི་ནཱི།