མཐུན་པའོ། །ལྷག་པར་ནི་ཆར་འབབ་པ་དང་། འཕེན་པ་དང་། འཕྲོག་པ་དང་། དགྱེས་པ་དང་། སྟོན་པ་དང་། རྣམ་པར་འགྱུར་བ་དང་། སྡིག་སྦྲུལ་དང་། རྟོགས་པ་རྣམས་ལའོ། །ལྷག་པར་ཞེས་པའི་ཉེ་བར་སྒྱུར་བ་ནི་དོན་བརྒྱད་པོ་དེ་རྣམས་ལ་འཇུག་གོ། །ཆར་འབབ་པ་ལ་ལྷག་པར་
གྲོང་ཁྱེར་གནས་བཅས་ནས་ཆར་འབབ་པ་དང་། འཕེན་པ་ལྷག་པར་འཕེན་པ་དང་། འཕྲོག་པ་ལ་ལྷག་པར་འཕྲོག་པ་དང་། དགྱེས་པ་ལ་ལྷག་པར་དགྱེས་པ་དང་། སྟོན་པ་ལ་ལྷག་པར་སྟོན་པ་དང་། རྣམ་པར་འགྱུར་བ་ལ་ལྷག་པར་རྣམ་པར་འགྱུར་བ་དང་། སྡིག་སྦྲུལ་ལ་ལྷག་པར་སྡིག་སྦྲུལ་ལས་དང་། རྟོགས་
པ་ལ་ལྷག་པར་རྟོགས་པའོ། །ཡང་དག་པར་ནི་སྦྱོར་བ་དང་། རིགས་པ་དང་། གསོང་པོར་སྨྲ་བ་དང་། སྐྱེ་བ་དང་། བདེན་པ་དང་། བྱེད་པ་དང་། བཀྲམ་པ་དང་། བརྒྱན་པ་དང་། མངོན་དུ་ཕྱོགས་པ་དང་། དོར་བ་དང་། གྲུབ་པ་དང་། སྡང་བ་དང་། འཛིན་པ་རྣམས་ལའོ། །ཡང་དག་ཅེས་པའི་ཉེ་བར་སྒྱུར་བ་ནི་དོན་བཅུ་
གསུམ་པོ་དེ་རྣམས་ལ་འཇུག་གོ། །སྦྱོར་བ་ལ་ཡང་དག་པར་སྦྱོར་བ་དང་། རིགས་པ་ལ་ཡང་དག་པར་རིགས་པ་དང་། གསོང་པོར་སྨྲ་བ་ལ་ཡང་དག་པར་གསོང་པོར་སྨྲ་བ་དང་། སྐྱེ་བ་ལ་ཡང་དག་པར་སྐྱེ་བ་དང་། བདེན་པ་ལ་ཡང་དག་པར་བདེན་པ་དང་། བྱེད་པ་ལ་ཡང་དག་པར་བྱེད་པ་དང་། བཀྲམ་པ་ལ་
ཡང་དག་པར་བཀྲམ་པ་དང་། བརྒྱན་པ་ལ་ཡང་དག་པར་བརྒྱན་པ་དང་། མངོན་དུ་ཕྱོགས་པ་ལ་ཡང་དག་པར་མངོན་དུ་ཕྱོགས་པ་དང་། དོར་བ་ལ་ཡང་དག་པར་དོར་བ་དང་། གྲུབ་པ་ལ་ཡང་དག་པར་གྲུབ་པ་དང་། སྡང་བ་ལ་ཡང་དག་པར་སྡང་བ་དང་། འཛིན་པ་ལ་ཡང་དག་པར་འཛིན་པའོ། །རྗེས་སུ་ནི་གནས་
དང་། ཉེ་བ་དང་། ཁ་དོག་དང་། འབྲེལ་པ་དང་། གནང་ནས་འགྲོ་བ་དང་། མཚུངས་པ་དང་། མངོན་པར་མཐོ་བ་དང་། མཚོན་པ་དང་། དམན་པ་རྣམས་ལའོ། །རྗེས་སུ་ཞེས་པའི་ཉེ་བར་སྒྱུར་བ་ནི་དོན་དགུ་པོ་དེ་རྣམས་ལ་འཇུག་གོ། །གནས་ལ་རྗེས་སུ་གྲོང་ཁྱེར་པཱ་ཊ་ལི་པུ་ཏྲར་གནས་དང་། ཉེ་བ་ལ་རྗེས་སུ་སྤྲིན་ནི་
གང་གཱ་ལ་ཉེ་བ་དང་། ཁ་དོག་ལ་རྗེས་སུ་ཁ་དོག་གདོན་པ་དང་། འབྲེལ་པ་ལ་རྗེས་སུ་འབྲེལ་པ་དང་། གནང་ནས་འགྲོ་བ་ལ་རྗེས་སུ་གནང་ནས་འགྲོ་བ་དང་། མཚུངས་པ་ལ་རྗེས་སུ་མཚུངས་པ་དང་། མངོན་པར་མཐོ་བ་ལ་རྗེས་སུ་མངོན་པར་མཐོ་བ་དང་། མཚོན་པ་ལ་རྗེས་སུ་མཚོན་པ་དང་། དམན་པ་ལ་རྗེས་