ཀྱི་ཕྱིར་ཡོངས་སུ་བཤད་པའི་འབྲས་བུ་ནི་ཡི་གེ་སྨོས་པ་ན་ཐམས་ཅད་དུ་དེའི་མཐའི་ཆོ་གའོ་ཞེས་བཤད་པར་བྱའོ། །ཚིག་གི་ཁྱད་པར་ཉིད་ནི་འདོད་ལ་དག་གོ། །དགོས་པའི་དབང་གིས་དེ་ལས་གཞན་པའི་ཁྱད་པར་གྱིས་ཁྱད་པར་དུ་བྱེད་པ་མ་ཡིན་ནོ། །ཙའི་སྒྲ་སྨོས་པའི་ཡན་ལག་དང་ལྡན་པས་དེའི་
མཐའི་ཆོ་ག་ཞེས་བརྗོད་པར་མི་བྱའོ། །རྐྱེན་སྨོས་པ་ལ་ནི་དེ་མེད་པ་ཉིད་ཀྱིས་དེའི་མཐའ་ཉིད་དོ། །དེའི་ཕྱིར་ཁྱད་པར་མེད་པར་བརྗོད་པར་བྱའོ། །རྐྱེན་བཟུང་བ་ལ་གང་ལས་དེ་ལ་བྱས་པ་དེའི་དང་པོ་ལས་དེའི་མཐའ་བཟུང་བ་ཡིན་ནོ། །ཨིནྣ་ལ་སོགས་པའི་རྐྱེན་གྱིས་དོན་དང་ལྡན་པའི་རྐྱེན་གྱི་ཆ་ཤས་
དང་དོན་མེད་པ་ཅན་གྱི་ཆ་ཤས་ལ་སྤྱི་ཉེ་བར་བཏགས་པའི་ཕྱིར་དེའི་མཐའ་ཐུན་མོང་བ་བཟུང་བར་བཤད་དོ། །རྐྱེན་ཡོངས་སུ་བཤད་པ་ལས་འབྲས་བུ་ཁོ་ན་མཐའ་ཞེས་སོ། །ཨལ་སྨོས་པ་ལ་ཆོ་ག་གང་ཡིན་པ་དེའི་དང་པོ་ལའོ། །གང་ལ་ཕ་རོལ་ལས་ཅུང་ཟད་སྒྲུབ་པར་བྱེད་པ་ཨལ་ཙམ་གྱིས་ཉེ་བར་
བསྟན་པ་དེ་དང་པོའི་བྱ་བར་འགྱུར་ཏེ། ཁྱད་པར་དུ་བྱེད་པ་མཐའི་ཞེས་པ་འདིའི་དམིགས་བསལ་དུ་བཤད་དོ། །བྱིངས་ཤྣུ་བྷཱུ་རྣམས་ཀྱི་ཡ་ཝ་དག་ཨཙ་ལ་ཨི་ཡ་ཨུ་ཝ་དག་གོ། །ཤྲི་ཡཿ། བྷྲུ་བཿ། ཨལ་སྨོས་པ་ཅི་ཞེ་ན། མཱ་ཏྲྀ་པུ་ཏྲ། བདྷྭོ་ཞེས་པ་འདིར་ཨལ་མི་འགྱུར་བའོ། །བདུན་པ་ལས་སྔོན་མའིའོ། །
འདིར་གང་བདུན་པའི་མཐའ་ཡིས་ཉེ་བར་ཟིན་པ་དེ་ལས་སྔོན་མའི་སྒྲུབ་པར་རིག་པར་བྱ་སྟེ། ཨིཀ་ནི་ཨལ་ཙ་ལ་ཡ་ཎའོ་ཞེས་འཆད་པར་བྱེད་དོ། །ད་དྷཱུ་ད་ཀཾ། མ་དྷྭི་དཾ། རྒྱུ་མཚན་གྱི་དངོས་པོ་ཡོད་པ་མ་ཡིན་པར་མཚུངས་པའི་ཕྱིར་གཞན་ལ་ཡང་འགྱུར་རོ་ཞེས་པ་ངེས་པའོ། །ལྔ་པ་ལས་ཕ་རོལ་གྱིའོ། །
འདིར་གང་ལྔ་པའི་མཐའ་ཡིས་ཉེ་བར་ཟིན་པ་དེ་ལས་ཕ་རོལ་གྱི་སྒྲུབ་པར་རིག་པར་བྱ་སྟེ། མང་པོའི་ཚིག་ལ་ཝས་ནས་དག་གོ་ཞེས་འཆད་པར་བྱེད་དོ། །གྲཱ་མོ་ཝཿསྭ། འདིར་མི་འགྱུར་ཏེ། ཡུཥྨཱ་ཀཾ་གྲཱ་མཿ སྭཾ། ཕྱོགས་བརྗོད་པའི་མཚན་ཉིད་ཀྱི་ལྔ་པ་ལ་སྔོན་མའི་ཡང་འགྱུར་བ་ལས་ཕ་རོལ་ཉིད་དུ་ངེས་
པའི་ཕྱིར་འདིའོ། །དང་པོའིའོ། །དེ་མ་ཐག་པའི་མདོ་ཡིས་ཕ་རོལ་དྲུག་པས་བསྟན་པའི་བྱ་བ་ལ་སློབ་པ་ན་དང་པོར་རིག་པར་བྱ་སྟེ། དྭིའི་མཐའ་དང་བྲ་ལ་སོགས་པའི་ཨཱར་མིན་པ་ལས་ཨབ་ཨཱིཏའོ། །དྭཱི་པཿ། ས་མཱི་པཿ། ཨནྟ་རཱི་པཿ། མཐའིའོ་ཞེས་པ་འདིའི་དམིགས་ཀྱིས་བསལ་བའོ། །དེས་ན་