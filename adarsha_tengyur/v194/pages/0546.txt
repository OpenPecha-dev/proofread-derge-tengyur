ཕྲད་དེ་སྐྱེ་བོ་གཞག་པ་གང་དཔྲལ་མགོ་གཞན་པ་ཉིད་ཀྱིས་གནས་པར་མི་ནུས་པར་ཞུགས་པར་འོས་པ་ནི་ཤཱ་ལཱི་ནཿའོ། །གང་བྱ་བ་མ་ཡིན་པ་སྨད་པ་ཉིད་ཀྱིས་རབ་ཏུ་དགའ་བར་འོས་པའི་ཕྱིར་ཁྲོན་པར་གཞུག་པར་འོས་པ་ནི་ཀཽ་པའི་ནའོ། །རབ་ཏུ་དགག་པར་འོས་པས་ནི་ལུས་ཀྱི་ཡན་ལག་འགའ་ཞིག་ཀྱང་
བརྗོད་དོ། །དེ་མི་སྒྲིབ་པ་ཡང་སྨད་པའོ། །འོས་པའི་མཐའ་རྣམས་ཀྱི་མཐའ་བཤད་པ་རྫོགས་སོ།།      །།པཱ་རཱ་ཡ་ཎ། ཏུ་རཱ་ཡ་ཎ། ཙཱནྡྲཱ་ཡ་ཎ་ལས་འཇུག་པར་བྱེད་དོ། །གཉིས་པའི་མཐའ་ལས་འཇུག་པར་བྱེད་དོའི་དོན་ལ་ཋཉ་འགྱུར་ཏེ། དཔུང་གཉེན་ལ་འཇུག་པར་བྱེད་ཀློག་པར་བྱེད་པ་ནི། པཱ་རཱ་ཡ་ཎི་ཀཿ། གྲྭ་པའོ། །
ཏུ་རཱ་ཡ་ཎའི་མཆོད་སྦྱིན་ལ་འཇུག་པར་བྱེད་པ་ནི། ཏཽ་རཱ་ཡ་ཎི་ཀཿ། མཆོད་སྦྱིན་བྱེད་པའོ། །ཙཱནྡྲཱ་ཡ་ཎའི་བརྟུལ་ཞུགས་ལ་འཇུག་པར་བྱེད་པ་ནི། ཙཱནྡྲཱ་ཡ་ཎི་ཀཿ། དཀའ་ཐུབ་ཅན་ནོ། །བྱིངས་རྣམས་དུ་མའི་དོན་ཅན་གྱི་ཕྱིར་དོན་ཐམས་ཅད་བསྡུས་པའོ། །སཾ་ཤ་ཡ་ལས་ཐོབ་པ་ལའོ། །སཾ་ཤ་ཡའི་སྒྲ་གཉིས་པའི་མཐའ་
ལས་ཐོབ་པའི་དོན་ལ་ཋཉ་འགྱུར་ཏེ། ཐེ་ཚོམ་ཐོབ་པ་ནི། སཱཾ་ཤ་ཡི་ཀཿ། ཡོ་ཛ་ན་ལས་འགྲོ་བར་བྱེད་དོ་ལ་ཋཉ་འགྱུར་ཏེ། དཔག་ཚད་དུ་འགྲོ་བ་ནི། ཡཽ་ཛ་ནི་ཀཿ། གང་ཞིག་ཉིན་རེ་ཞིང་དཔག་ཚད་དུ་འགྲོ་ནུས་པ་དེ་ཉིད་བརྗོད་དོ། །ཀྲོ་ཤ་ལས་ཀྱང་ཤ་ཏའི་མཐའ་ལས་མངོན་པར་འགྲོ་བར་འོས་པ་ལ་འང་
ངོ་། །ཀྲོ་ཤ་ལས་ཀྱང་ཤ་ཏའི་མཐའ་ལས་དཔག་ཚད་དུ་འགྲོ་བའི་དོན་ལ་མངོན་པར་འགྲོ་བར་འོས་པ་ལ་ཡང་ཋཉ་འགྱུར་ཏེ། དཔག་ཚད་བརྒྱར་འགྲོ་བའམ་མངོན་པར་འགྲོ་བར་འོས་པ་ནི། ཡཽ་ཛ་ནི་ཤ་ཏི་ཀཿ། ཀཽ་ཤ་ཤ་ཏི་ཀཿ། མངོན་པར་འགྲོ་བ་ནི། སོ་སོར་འཕགས་པའོ། །པ་ཐ་
ལས་ཥི་ཀན་ནའོ། །པ་ཐའི་སྒྲ་ལས་གཉིས་པའི་མཐའ་འགྲོ་བའི་དོན་ལ་ཥི་ཀན་འགྱུར་ཏེ། ལམ་ལ་འགྲོ་བར་བྱེད་པ་ནི། པ་ཐི་ཀཿ། པ་ཐི་ཀཱི །རྒྱུན་མི་འཆད་པ་ལ་ཎ་སྟེ། པནྠ་རུའང་ངོ་། །རྒྱུན་མི་འཆད་པར་འགྲོ་བའི་དོན་ལ་པ་ཐ་གཉིས་པའི་མཐའ་ལ་ཎ་འགྱུར་ཞིང་པནྠ་རུ་བསྒྱུར་བ་འང་ངོ་། །
པཱནྠ། པནྠཱ། ཨ་ཛ། ཤཾ་ཀུ །ཨུཏྟ་ར། པ་རི་ཛཾ་ག་ལ། ཀཱནྟཱ་ར་སྔ་མ་ལས་དེ་ཡིས་གཟུང་བ་ལའོ། །ཨ་ཛ་སོགས་སྔོན་མའི་པ་ཐའི་སྒྲ་ལས་འགྲོ་བར་བྱེད་པའི་དོན་ལ་གསུམ་པའི་མཐའ་ལས་ཋཉ་འགྱུར་ཞིང་དེས་གཟུང་བ་ལ་འང་ངོ་། །ར་རྣམས་ཀྱི་ལམ་དེས་བཟུང་སྟེ་འགྲོ་བ་ནི། ཨ་ཛ་པ་ཐི་ཀཿ།