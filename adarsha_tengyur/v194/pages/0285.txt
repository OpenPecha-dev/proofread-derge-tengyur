༄༅༅། །རྒྱ་གར་སྐད་དུ། ཨཥྚ་སཱ་ཧ་སྲི་ཀ་པྲྀཏྟི་མཉྫུ་ཤྲཱི་ཤབྡ་བྱཱ་ཀ་ར་ཎ། བོད་སྐད་དུ། འཇམ་དཔལ་གྱི་སྒྲ་བརྡ་སྤྲོད་པའི་འགྲེལ་པ་སྟོང་ཕྲག་བརྒྱད་པ། སངས་རྒྱས་ལ་ཕྱག་འཚལ་ལོ། །སངས་རྒྱས་དང་ནི་འཇམ་དབྱངས་དང་། །འཇིག་རྟེན་མགོན་པོ་སྐྱོབ་པ་ལ། །ཕྱག་འཚལ་
ནས་ནི་ཡང་དག་པར། །འཇམ་དཔལ་སྒྲ་ཡི་མཚན་ཉིད་བྱ། །འདིར་སྒྲ་བཟང་པོ་གང་ཡིན་པ་ནི་འཇམ་དཔལ་ལོ། །ལེགས་པ་ཞེས་པ་ནི་གྲགས་པའི་ཆའོ། །དེའི་མཚན་ཉིད་ནི་རང་བཞིན་དང་རྣམ་དབྱེ་ལ་སོགས་པས་ཉེ་བར་བསྟན་པའོ། །རབ་ཏུ་སྦྱོར་བ་འདིའི་དགོས་པ་ནི་ཐམས་ཅད་དུ་འདི་ལས་གཞན་
པས་བྱེ་བྲག་ཏུ་རྟོགས་པར་མི་ནུས་པ་དང་མཆོད་པར་འོས་པ་ལ་སོགས་པའོ། །ཕྱི་མོ་འཇིག་པ་དང་སྐྱེ་བའི་སྐྱོན་གཉིས་ཀྱི་ཕྱིར་འདི་མངོན་པར་འདོད་པ་དེ་ཉིད་མི་འཐད་པ་ཡིན་ནམ་ཞེ་ན། ཉེ་བར་སྦྱར་བ་འདི་ཡི་གེའི་གནས་སྐབས་ལ་ལྟ་བ་དང་ལྷན་ཅིག་པས་འདིའི་ལུས་ལ་སྐྱོན་གྱི་ཆས་ཁྱབ་པ་མེད་པ་དང་
གཞུང་ལུགས་འདིས་དོན་ལ་ཡིད་ཆེས་པར་བྱེད་པས་རྗེས་སུ་བརྟགས་ཏེ་འཐད་པ་ཉིད་དོ། །བརྗོད་པར་བྱ་བ་ཉིད་ཀྱང་དོན་ཇི་ལྟ་བ་ཉིད་ཐུན་མོང་དུ་རྟོགས་པར་བྱ་བ་ཉིད་དོ། །སེམས་ཅན་དོན་གྲུབ་ཕྱིར་དུ་སྟེ་སངས་རྒྱས་དང་བདེ་འབྱུང་གི་སྒྲ་གྲུབ་པའི་ཕྱིར་རོ། །གང་བརྗོད་པའི་སྔགས་ཆེན་པོ་དེ་ཉིད་ཉེ་བར་བསྟན་
པར་བྱ་སྟེ། ཨ་ཨི་ཨུ་ཎ། རྀ་ལྀཀ །ཨེ་ཨོང་། ཨཻ་ཨཽཙ། ཧ་ཡ་ཝ་ར་ལ་ཎ། ཉ་མ་ང་ཎ་ནམ། ཛྷ་བྷཉ། གྷ་ཌྷ་དྷ་ཥ། ཛ་བ་གྷ་ཌ་ད་ཤ །ཁ་ཕ་ཚ་ཋ་ཐ་ཙ་ཊ་ཏ་བ། ཀ་བ་ཡ། ཤ་ཥ་སར། ཧ་ལ། དང་པོ་དང་ཨིཏ་ཀྱི་བར་ཡང་སོ་སོར་བསྡུའོ། །བསྟན་བཅོས་འདིར་ཡོངས་སུ་བཤད་པར་བྱ་བ་དང་པོའི་ཡི་
གེ་དང་མཐའི་བར་དུ་གནས་པ་རྣམས་དང་རང་ཉིད་ཀྱང་སོ་སོར་བསྡུ་སྟེ། སོ་སོ་བ་ཡང་འཛིན་པར་འགྱུར་རོ་ཞེས་པའི་དོན་ཏོ། །ཨཀ་ནི་འདྲ་བའི་ཡི་གེ་ལ་རིང་པོར་བཤད་དོ། །དཎྜཱ་གྲཾ། ད་དྷཱི་དཾ། མ་དྷཱུཥྞཾ། པ་ཏྲཱི་ཀ་རཿ། མི་ཟད་པ་ནི་སུ་པ་མེད་པ་ལ། ནིཿཤཱི་ཏཾ་དེ་རྣམས་ཀྱང་། ཨ་ཎ། ཨཀ །ཨིཀ །ཨུཀ ། 
ཨེང་། ཨཙ། ཨིཙ། ཨེཙ། ཨཻཙ། ཨཎ། ཨི་ཎ། ཡ་ཎ། ཨམ། ཡམ། ཉམ། ངམ། ཛྷཥ། བྷཥ། ཨཤ། །ཧཤ །བཤ །ཛཤ །ཛྷཤ །བཤ །ཚབ། ཡཡ། མ་ཡ། ངྷཡ། ཁ་ཡ། ཙཡ། ཡར། ཛྷར། ཁར། ཙར། ཤར། ཨལ། ཧལ། ཝལ། རལ། ཛྷལ། ཤལ། གཅིག་