སོགས་གནས་ཉེ་བ་མཚོན་པ་ནི་སྣ་ཅན་གྱི་གནས་སོ། །རྐན་ལས་ནི་ཨི་དང་ཙུ་དང་ཡ་དང་ཤ་རྣམས་སོ། །ཨི་དང་ནི་ཨི་ཡིག་གོ། །ཙུ་དང་ནི་ཙའིསྡེའོ། །ཡ་དང་ནི་ཡ་ཡིག་གོ། །ཤ་དང་ཤ་ཡིག་གོ། །དེ་རྣམས་ཨི་ཙུ་ཡ་ཤ་རྣམས་སོ། །དེ་རྣམས་ཀྱི་གནས་རྐན་ནོ། །འདིར་བརྗོད་པའི་ཨེ་ཡིག་གི་དགོས་པ་བསམ་
པར་བྱའོ། །མཆུ་ལས་ནི་ཨུ་དང་པུ་དང་ྉྤ་མཆུ་ཅན་རྣམས་སོ། །ཨུ་དང་ནི་ཨུ་ཡིག་གོ། །པུ་དང་ནི་པའི་སྡེའོ། །ྉྤ་མཆུ་ཅན་ནི་པ་ཡིག་དང་པ་ཡིག་གི་སྟེང་དུ་གླང་པོའི་སྤྱི་བོ་ལྟར་བསྐོར་བར་བྱས་པའི་ཡི་གེ་སྟེ། དེ་ནི་ྉྤ་མཆུ་ཅན་མཆུ་ལས་འབྱུང་བ་བལྟ་བར་བྱའོ། །ཨུ་ཡིག་ཀྱང་འདིར་འབྲས་བུ་དང་པོའི་ཚིག་ཏུ་
མངོན་པར་བརྗོད། ས་དང་མཆུ་དག་ལས་ཝ་ཡིག་གོ། །སོ་དང་མཆུ་དག་ནི་སོ་མཆུ་དག་སྟེ། ཝ་ཡིག་གི་གནས་སུ་རྟོགས་པར་བྱའོ། །དེ་ལྟར་ཇི་ལྟར་ཉེ་བར་བརྗོད་པའི་རིམ་པས་གནས་ཀྱི་སྤྲོས་པ་བརྗོད་ནས་བྱེད་པའི་རྩོམ་པའང་གསུངས་པ། ལྕེའི་རྩ་བ་ཅན་ནི་གང་གི་བྱེད་པ་ཞེས་པ་ལ་སོགས་པའོ། །ྈྐ་
ཡིག་དང་ྈྑ་ཡིག་དག་གི་སྟེང་དུ་རྡོ་རྗེ་ལྟ་བུ་བྲིས་ནས་གཞག་པའི་ཡི་གེ་ནི་ལྕེའི་རྩ་བ་ཅན་ནོ། །དེ་བྱེད་པ་ནི་ལྕེའི་རྩ་བ་ཅན་ནོ། །དེའི་བྱེད་པ་ནི། བྱ་བ་འདིས་འདིར་ནི་བྱེད་པའི་གནས་ཀྱང་། དེ་རྣམས་ཉིད་དུ་རྟོགས་པར་བྱའོ། །ལྕེའི་དབུས་དང་རྣམས་ལའོ། །རྐན་གྱི་གནས་ལས་བྱུང་བ་རྣམས་དང་། སྔར་བརྗོད་
པའི་ལྕེའི་དབུས་ཀྱི་བྱེད་པར་རྟོགས་པར་བྱའོ། །ལྕེའི་རྩེ་དང་སྤྱི་བོ་རྣམས་ལས་སོ། །སྤྱི་བོའི་གནས་ནས་འབྱུང་བ་དང་ལྕེའི་རྩེ་མོ་ནས་ཀུན་དུ་འབྱུང་བའི་བྱེད་པ་རྟོགས་པར་བྱའོ། །ལྕེའི་རྩེ་མོ་དང་སོ་རྣམས་སོ། །ལྕེའི་རྩེ་མོ་དང་སོའི་གནས་ནས་འབྱུང་བའི་བྱེད་པ་བལྟ་བར་བྱའོ། །ལྷག་མ་རྣམས་ནི་རང་གི་གནས་
རྣམས་ཀྱི་བྱེད་པ་རྣམས་སོ། །རང་གི་གནས་ཀྱིས་བྱེད་པའི་ལྷག་མ་གང་རྣམས་རང་གནས་ཀྱི་བྱེད་པར་ཡོད་པ་འདིས་བྱེད་པའི་ཕྱིར་གང་གི་མངོན་པར་མ་ཕྱེ་བའི་གནས་ལས་བྱུང་བ་རྣམས་དང་རང་ཉིད་ཀྱི་གནས་ཀྱི་གཞི་ལས་ཁོང་དུ་ཆུད་པར་བྱའོ། །བྱེད་པ་ཉིད་ཀྱང་མངོན་པར་བརྗོད་ཅིང་། རབ་ཏུ་འབད་པ་ཉེ་བར་
བསྟན་པར་བྱ་བ་གསུངས་པ། རབ་ཏུ་རྩོལ་བ་རྣམ་པ་གཉིས། །ཞེས་པ་ལ་སོགས་པའོ། །རབ་ཏུ་གསལ་བའི་འབད་རྩོལ་དང་། ནང་གི་བྱེད་པར་གཏོགས་པའི་ཡོན་ཏན་གྱི་ཁྱད་པར་ངེས་པར་ཤེས་པའི་རང་བཞིན་ནོ། །ཁ་ཅིག་གིས་ཀྱང་འདིས་ལེགས་པར་བརྟགས་པའི་རང་བཞིན་ངེས་པར་མི་ནུས་སོ། །དེ་བས་