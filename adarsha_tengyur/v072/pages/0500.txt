ཀླུའི་རྒྱ་མཚོ་དང་། རྒྱ་མཚོའི་བུ་དང་། དུག་མེད་དང་། མཚོ་ཆེན་རྣམས་སོ། །གནོད་སྦྱིན་གྱི་དབང་པོ་ལ་བ་དང་། ཆུ་ལྷ་དང་ནི་སྐྱེ་དགུའི་བདག །བ་ར་དྷ་ཛ་དབང་ལྡན་དང་། །ཙནྡན་འདོད་པའི་གཙོ་བོ་དང་། །མགྲིན་ངན་དང་ནི་མགུལ་ཉེས་དང་། །བི་ཌི་དང་
ནི་ནོར་བུ་སྤྱོད། །གྲ་རབ་ཉེར་ལྔའི་མཉམ་པ་དང་། །གསེར་ཅན་གང་པོ་སོན་ཏེ་བ། །གཡོན་ཅན་ནོར་འཛིན་བ་ལང་སྐྱོང་། །འབྲོག་གནས་མི་ཡི་རྒྱལ་པོ་དང་། །རྒྱལ་བ་ཁྱུ་མཆོག་ཚོགས་ལྔ་སེར། །མགྲིན་བཟངས་རིང་པོ་འཁོར་བཅས་དང་། །དྲི་ཟ་སྣ་
ཚོགས་སྡེ་དང་ནི། འབྲས་བུ་གསུམ་པ་མགུལ་གསུམ་པ། །ལྕགས་མདུང་རིང་པོ་མ་ལྡན་དང་། །གནོད་སྦྱིན་དེད་དཔོན་དེ་རྣམས་ཀྱིས། །བྱང་ཕྱོགས་ན་ནི་གནས་པའོ། །དབང་ལྡན་དང་བཅས་པ་རྣམས་ཞེས་བྱ་བ་ནི། མི་མཇེད་ཀྱི་བདག་པོ་ཚངས་པ་ནས། 
ཚངས་རིས་ཀྱི་ལྷ་དང་། ཚངས་ཆེན་དང་། ཚངས་པའི་འཁོར་རྣམས་ཡིན་ཏེ། དེ་དག་ཀྱང་སྟེང་ན་གནས་པའོ། །དབང་བདག་དང་བཅས་པ་རྣམས་དང་ཞེས་བྱ་བ་ནི། གནས་གཙང་མའི་ལྷ་རྣམས་ཡིན་ཏེ། ལྷའི་བུ་དབང་ལྡན་དང་། དབང་ཆེན་དང་། དབང་གྲགས་རྣམས་ཡིན་ནོ། །
བྱང་ཤར་མཚམས་ན་གནས་པའོ། །སྐྱེ་དགུའི་བདག་པོ་དང་བཅས་པ་རྣམས་དང་ཞེས་བྱ་བ་ནི། འགྲོ་བ་དང་། འདུག་པ་དང་། བྱེད་པའི་བདག་པོ་ཡིན་ཏེ། ལྷ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་ཅི་དང་། ལྟོ་འཕྱེ་དང་། གནོད་སྦྱིན་
དང་། སྲིན་པོ་དང་། མི་དང་། དུད་འགྲོའི་འགྲོ་བ་མཐོ་རིས་དང་། དམྱལ་བ་དང་། བཟང་བ་དང་། ངན་པའི་ཕྱོགས་ཤེས་ཤིང་། ཁམས་གསུམ་གྱི་བྱ་བ་ཤེས་པའོ། །སྐྱེ་དགུའི་བདག་པོ་ཚངས་པ་དང་། ཨ་ཏྲེ་ཡ་དང་། མེ་དང་། ཉི་མ་དང་། མི་
དང་། བཟང་པོ་ལ་སོགས་པ་ཡིན་ཏེ། དེ་དག་གིས་ཀྱང་མངོན་པར་ཤེས་པའོ། །འཇིག་རྟེན་སྐྱོང་བ་བཞི་པོ་དག་ཀྱང་ངོ་ཞེས་བྱ་བ་ནི། མེ་དང་བདེན་བྲལ་དང་། རླུང་དང་། གཤིན་རྗེའོ། །མེའི་འཁོར་རྣམས་ནི། མེ་ཞིང་དང་ནི་ནག་པ་དང་། །ཡང་དག་