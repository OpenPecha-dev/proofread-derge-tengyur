སྨོས་ཏེ། འདིས་བསྙེན་བཀུར་བྱས་ན་དེ་ནི་མཆོག་ཡིན་ནོ་ཞེས་བྱ་བ་ལ་སོགས་པས་བསྔགས་པ་བརྗོད་པ་གང་ཡང་རུང་བ་ལ་ན་སྨད་པ་མེད་དོ། །བསྟེན་པར་བྱ་བས་དེ་སྐད་བསྔགས་པ་དེ་ལ་དེ་དེ་བཞིན་ནོ་ཞེས་རྗེས་སུ་ཡི་རང་བའི་ཚིག་བརྗོད་པ་ལ་ན་སྨད་པ་
མེད་དོ། །བསྟེན་པར་བྱ་བས་དེ་སྐད་བསྔགས་པ་དེ་ཉིད་རང་གིས་བཟླས་པ་ལ་ན་སྨད་པ་མེད་དོ། །འདིའི་བྱེད་པ་པོ་ནི་བསྙེན་བཀུར་བསྔགས་པའི་བདེ་བ་ཉམས་སུ་མྱོང་བར་བྱ་བའི་འདུན་པ་ཀུན་དུ་འདོད་ཆགས་དང་ལྡན་པ་མིའི་འགྲོ་བར་གཏོགས་པའི་བུད་མེད་དམ་གཞོན་ནུ་མ་ལེགས་
པར་སྨྲས་པ་དང་ཉེས་པར་སྨྲས་པའི་ཆོས་རྣམས་ཀྱི་དོན་ཀུན་ཤེས་པར་ནུས་པའོ། །འདི་ལ་ཡན་ལག་དྲུག་གི་དངོས་གཞིའི་ལྟུང་བར་འགྱུར་ཏེ། བསྙེན་བཀུར་བསྔགས་པའི་བདེ་བ་ཉམས་སུ་མྱོང་བར་བྱ་བའི་འདུན་པ་ཀུན་དུ་འདོད་ཆགས་དང་ལྡན་པ་དང་། བུད་མེད་ཉིད་དང་། 
ལེགས་པར་སྨྲས་པ་དང་ཉེས་པར་སྨྲས་པའི་ཆོས་རྣམས་ཀྱི་དོན་ཀུན་ཤེས་པར་ནུས་པ་དང་། དོན་གོ་བ་དང་། བདག་གི་ཕྱིར་དང་། རྒྱ་ལ་སོགས་པའི་དོན་གྱི་བསྙེན་བཀུར་བསྔགས་པའོ། །དེ་དག་ལས་ཡན་ལག་མ་ཚང་ན་ཅི་རིགས་པར་ན་སྨད་དོ། །བསྙེན་བཀུར་བསྔགས་པའི་
དགེ་འདུན་ལྷག་མའི་དངོས་གཞི་འདི་གང་ལས་བྱུང་བ་དེ་ལ་དེ་ཉིད་ཀྱི་གནས་སྐབས་ན་འཁྲིག་པ་དང་ལྡན་པའི་སྨྲ་བའི་དགེ་འདུན་ལྷག་མའི་དངོས་གཞི་ཡང་བྱུང་བར་རིག་པར་བྱ་སྟེ། སྔ་མ་ནི་འཁྲིག་པ་དང་ལྡན་པའི་ཚིག་སྨྲས་མ་ཐག་ཏུ་དངོས་གཞིའི་ལྟུང་བར་འགྱུར་ལ། འདི་ནི་འཁྲིག་
པ་དང་ལྡན་པའི་ཆོས་འདིས་བསྙེན་བཀུར་བྱས་པ་དེ་བསྔགས་པ་བརྗོད་ན་ལྟུང་བའི་དངོས་གཞིར་འགྱུར་རོ། །སྦྱོར་བའི་ལྟུང་བ་ནི་བསྙེན་བཀུར་བསྔགས་པའི་སྦྱོར་བ་བརྩམས་ནས་དངོས་གཞི་ལ་མ་ཐུག་གི་བར་དུ་ཉེས་པ་སྦོམ་པོར་འགྱུར་རོ། །འཁྲིག་པའི་མིང་མ་སྨོས་པར་ང་ལྟ་བུའི་
དགེ་སློང་ཚུལ་ཁྲིམས་དང་ལྡན་པ་ཞེའམ། དགེ་བའི་ཆོས་ཅན་ཞེའམ། ཚངས་པར་སྤྱོད་པ་ཞེའམ། ཚུལ་ཁྲིམས་དང་ལྡན་པ་དགེ་བའི་ཆོས་ཅན་ཞེའམ། ཚུལ་ཁྲིམས་དང་ལྡན་པ་ཚངས་པར་སྤྱོད་པ་ཞེའམ། དགེ་བའི་ཆོས་ཅན་ཚུལ་ཁྲིམས་དང་ལྡན་པ་ཞེའམ། དགེ་བའི་