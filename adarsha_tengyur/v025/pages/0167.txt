གྱིས་བརླབ་པར་བྱའོ། །འདིར་བྱིན་གྱིས་རློབ་པའི་སྔགས་རྣམས་ནི། ཨོཾ་ཧཱུྃ་སྭཱ་ཧཱ། དྲིའིའོ། །ཨོཾ་ཤྲཱིྃ་སྭཱ་ཧཱ། མེ་ཏོག་གིའོ། །ཨོཾ་ཀྵྃ་སྭཱ་ཧཱ། བདུག་སྤོས་ཀྱིའོ། །ཨ་ཀྵུྃ་སྭཱ་ཧཱ། མར་མེའིའོ། །ཨོཾ་ཨི་སྭཱ་ཧཱ། ལྟ་བཤོས་ཀྱིའོ། །ཨོཾ་གུཾ་སྭཱ་ཧཱ། གཏོར་མའི་ཉེར་སྤྱོད་
ཀྱིའོ། །ཨོཾ་སརྦ་བི་མ་ལ་སྃ་ཤོ་དྷ་ནི་ཧཱུྃ་ཕཊ་། མཆོད་པའི་ཡན་ལག་བསང་གཏོར་བྱ་བའི་སྔགས་སོ། །ཟླ་བ་ཉི་མ་བརྐྱང་ནས་ནི། །མཐེ་བོང་གཉིས་ནི་དཀྲི་བར་བྱ། །འདབ་ཆགས་གཤོག་པའི་རྣམ་པ་ལྟར། །བྱས་ནས་སྙིང་གའི་གནས་སུ་དགོད། །ཨོཾ་བཛྲ་ཀ་ཝ་ཙ་ཧཱུྃ་ཕཊ། 
བདག་བསྲུ་བའོ། །སེམས་ལ་རྡོ་རྗེ་བརྟན་བྱས་ནས། །ཕྱོགས་རྣམས་ཀུན་ནི་བསྐོར་བར་བྱ། །ར་བ་དང་ནི་ཕུར་བུ་ཡང་། །སྔགས་པ་ཇི་བཞིན་རིམ་པར་བྱ། །ཨོཾ་ཧཱུྃ་སྭཱ་ཧཱ། རྡོ་རྗེ་ཁུ་ཚུར་གཉིས་བྱས་ནས། །ས་གདུགས་པདྨ་སྦྲེལ་བར་བྱ། །དཀར་པོ་གི་ཝང་གྱེན་ངུ་བསྒྲེང་། །སྟེང་
དུ་བསྐོར་ཏེ་གཙུག་ཏོར་བཅིང་། །ཨོཾ་ཧཱུྃ་སྭཱ་ཧཱ། རྡོ་རྗེ་བཅིངས་པ་བརྟན་བཅིངས་ནས། །དྲི་གསུམ་དུ་བ་གྱེན་དུ་བསྒྲེང་། །དཀར་པོ་གི་ཝང་གྱེན་བསྒྲེང་སྟེ། །རྡོ་རྗེའི་རྣག་པར་སྦྱང་བར་བྱ། །སྤྱི་བོ་དཔྲལ་བ་རྣ་བ་དང་། །ལྟག་པ་རྣ་བ་གཡོན་པར་ནི། །རྣམ་སྣང་ལ་སོགས་སངས་རྒྱས་རྣམས། །
གནས་འདི་རྣམས་སུ་བསྒོམ་པར་བྱ། །འདིར་ནི་རྣམ་སྣང་ལ་སོགས་པའི། །རང་རང་ས་བོན་སྔགས་རྣམས་ནི། །ཨོཾ་ཧཱུྃ་སྭཱ་ཧཱ། རྡོ་རྗེ་ཁུ་ཚུར་གཉིས་བཅིངས་ནས། །སྡིགས་མཛུབ་གཉིས་ནི་གྱེན་དུ་སྦྱར། །སྙིང་རྒྱབ་སྤྱི་བོ་ཇི་བཞིན་རིམ། །རྣམ་པ་གསུམ་པོ་བསྒོམ་པར་བྱ། །ཨོཾ་ཌ་ཊུྃ་ཧཱུྃ་སྭཱ་ཧཱ། དར
དཔྱངས་བཅིངས་བ་བྱས་ནས་ནི། །ལག་མཐིལ་མཉམ་པས་མཉེ་བར་བྱ། །བཛྲ་ཏུཥྱ་སྔགས་ཀྱིས་ནི། །མཐར་ནི་ཧོ་ཡིག་སྦྱར་བར་བྱ། །ཞེས་པ་སྲུང་བའི་འཁོར་ལོའོ། །དེ་ནས་སྔགས་པས་མཉམ་གཞག་སྟེ། །སེམས་དཔའི་སྐྱིལ་ཀྲུང་དུ་གནས་པས། །སྙིང་གི་རང་གི་ས་བོན་གནས། །དབང་པོའི་
གཟུགས་བཞིན་འོད་ཟེར་ལྔས། །ཁམས་གསུམ་པོ་ནི་མི་ལུས་པ། །འོད་ཟེར་རྣམས་ཀྱིས་གང་བར་བསམ། །དེ་ཡིས་ངེས་པར་བཅོམ་ལྡན་འདས། །རྡོ་རྗེ་ལྕགས་ཀྱུའི་ཕྱག་རྒྱ་ཡིས། །བཀྲུག་སྟེ་ནམ་མཁའ་བཞུགས་པ་ལ། །བློ་དང་ལྡན་པས་བསང་གཏོར་འབུལ། །རྡོ་རྗེ་ཞགས་པའི་ཕྱག་རྒྱ་