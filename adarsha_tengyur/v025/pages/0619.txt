སྔའི་མན་ངག་ཅེས་བྱ་བ། སློབ་དཔོན་མཁས་པ་འདུལ་བས་བྱིན་གྱིས་མཛད་པ་རྫོགས་སོ།།      །།༄༅། །ཧེ་རུ་ཀ་ཕྱག་རྒྱ་གཅིག་པའི་སྒྲུབ་ཐབས་བཞུགས།   	༄༅༅། །དང་པོ་སྔ་བར་ལངས་ལ། ཕྱི་ནང་གི་སྒོ་སྦྱང་བར་བྱ། དེ་
ནས་མཎྜལ་དང་མཆོད་པ་དང་གཏོར་མ་བཤམས། དེ་ནས་བདག་ཉིད་ཀྱིས་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཡི་གེ་ཧྲཱིཿ་མཐིང་ག་ཅིག་བསྒོམས་ལ། དེ་ལས་འོད་ཟེར་འཕྲོས་པས་བླ་མ་དང་བཅས་པའི་ཡེ་ཤེས་ཀྱི་ལྷ་མདུན་གྱི་ནམ་
མཁའ་ལ་སྤྱན་དྲངས་ལ། གོང་མའི་མཆོད་པ་རྣམས་ཡི་གེ་གསུམ་གྱིས་བྱིན་གྱིས་བརླབས་ལ་དབུལ། དེ་ནས་ཡན་ལག་བདུན་པའི་མཆོད་པ་བྱ། དེ་ནས་ཡི་གེ་བརྒྱ་པས་བཟོད་གསོལ་བྱས་ལ་མི་དམིགས་པར་བསྒོམས། ཨོཾ་ཤུ་ནྱ་
ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ། ཞེས་བརྗོད་པས་སྟོང་པ་ཉིད་དུ་བསྒོམ། དེའི་ངང་ལས་ཡི་གེ་ཧཱུཾ་གི་སྣང་བ་ལས་ར་བ་དང་། དྲ་བ་དང་ས་གཞི་སྟེ། སྲུང་བའི་འཁོར་ལོ་གཞུང་བཞིན་དུ་བསྒོམ། སྲུང་བའི་འཁོར་ལོའི་ནང་དུ་པདྨ་དམར་པོ་འདབ་
མ་བརྒྱད་པ་གཅིག་བསྒོམ། དེའི་ལྟེ་བར་ཉི་མའི་དཀྱིལ་འཁོར་དེའི་སྟེང་དུ་ཡི་གེ་ཧྲཱིཿམཐིང་ག་ཅིག་བསྒོམ། དེ་རྣམས་གྱུར་པ་ལས་ཕྱག་མཚན་ཁ་ཊྭཱཾ་ག་ཅིག་ཏུ་བསྒོམ་དེ་གནས་སྐབས་གྱུར་པ་ལས་དཔལ་རྡོ་རྗེ་ཧེ་རུ་ཀ་སྐུ་མདོག་མཐིང་ག་ཕྱག་བཞི་
པ་ཞལ་བཞི་པ་ཞབས་གཉིས་པ། ཕྱག་གཡས་ན་མདའ་དང་ཐོད་པ། གཡོན་ན་གཞུ་དང་ཁ་ཊྭཱཾ་ག་བསྣམས་པ། དབུ་ལ་མི་བསྐྱོད་པས་བརྒྱན་པ། ཐོད་པ་སྐམ་པོའི་ཅོད་པན་ཅན། ཐོད་པ་རློན་པའི་དོ་ཤལ་གྱིས་བརྒྱན་པ། འོད་ཟེར་དམར་
སྨུག་གི་ནང་ན་བཞུགས་པ་ཅིག་བསྒོམས་ལ། དེའི་སྙིང་གར་ཟླ་བའི་སྟེང་དུ་ས་བོན་ཧྲཱིཿཡི་གེ་སྔོན་པོ་ཅིག་བསྒོམ། དེ་ལས་འོད་འཕྲོས་པས་ཡེ་ཤེས་ཀྱི་དཔལ་ཧེ་རུ་ཀ་མདུན་གྱི་ནམ་མཁའ་ལ་སྤྱན་དྲངས་ལ་ཐལ་མོ་སྦྱར་ནས། ཕྱག་འཚལ་