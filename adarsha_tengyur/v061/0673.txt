འཇོག་པའོ། །སྟེང་དུ་ཡོངས་བརྐྱང་པ་ཞེས་པ་ནི་སྟེང་དུ་མེ་ལོང་ལྟ་བུར་གཟུང་བའོ། །རྡོ་རྗེ་འབེབས་པར་རྣམ་པར་བརྟག །ཅེས་པ་ནི་བཀྲོལ་བའོ། །རྣམ་པར་སྣང་མཛད་ལ་སོགས་པ་ནས་དྲིལ་བུའི་མཐར་ཐུག་པ་རྣམས་ཀྱི་ནི་ཕྱག་རྒྱའོ། །ཀུན་དུ་བཟང་པོ་ལ་སོགས་པ་རྣམས་ཀྱི་
ནི་ཉེ་བའི་ཕྱག་རྒྱའོ། །རང་གིས་ཞེས་པ་ནི་རང་གི་ལྷ་གང་དང་གང་ཡིན་པ་དེ་དང་དེ་བདག་ཉིད་ཀྱིས་སོ། །རིན་པོ་ཆེ་ཡི་རྣམ་པ་བཅིངས། །ཞེས་པ་ནི་རིན་པོ་ཆེ་ལྟར་མཐེ་བོང་ལ་སྡིགས་མཛུབ་ཀྱི་རྩེ་མོ་ལྟོ་སྦྱོར་བའོ། །དེ་ཉིད་ཅེས་པ་ནི་ཁ་སྦྱོར་གྱི་ཐལ་མོའོ། །རྩེ་མོའི་རྩེ་མོ་བསྐུམ་ཞེས་པ་ནི་སྡིགས་
མཛུབ་རིན་པོ་ཆེའི་རྣམ་པར་བྱས་པ་ནི་སེམས་ལ་བྱམས་པ་བསྒོམ་བཞིན་པ་བྱམས་པའི་འོ། །རབ་བཅུག་ནས་ཞེས་པ་ནི་ཁ་སྦྱོར་གྱི་ནང་དུ་སྡིགས་མཛུབ་བོ། །རལ་གྲིའི་རྣམ་པར་རབ་ཏུ་བརྟགས་པ་ནི་རལ་གྲིའི་ཚུལ་འཛིན་པའོ། །ཁ་སྦྱོར་གྱི་ཐལ་མོ་ཉིད་གར་ལས་རལ་གྲིའི་རབ་ཏུ་འཇོམས་པར་
བྱེད་པའི་ཚུལ་ནི་རྣམ་སེལ་གྱིའོ། །གར་ནི་སྡུད་པའི་སྦྱོར་བ་ཡིས། །ཞེས་པ་ནི་པདྨའི་ཁུ་ཚུར་དག་གིས་གར་བྱས་ནས་ཀུན་དུ་སྡུད་པས་སོ། །དེ་ཉིད་ཅེས་པ་ནི་པདྨའི་ཕྱག་རྒྱ་ཨུཏྤལ་ལྟར་བརྟགས་པ་ནི་པདྨ་སྒྲོལ་བ་ཡི་སྟེ། པདྨའི་རིགས་རྣམས་ཀྱིས་སྒྲོལ་བ་གང་ཡིན་པའོ་ཞེས་པ་ནི་དོན་ཏོ། །པདྨའི་
ཐལ་མོ་ཉིད་སྡིགས་མཛུབ་མཆེ་བའི་རྣམ་པར་བསྐུམ་སྟེ་མཐེ་བོང་ཉིད་ཁ་དང་འདྲ་བར་ཏེ་གྱེན་དུ་བསྐུམ་པར་བྱའོ། །འདི་ནི་རྟ་མགྲིན་གྱི་ཕྱག་རྒྱའོ། །རིན་ཆེན་ལྡན་ཞེས་པ་ནི་སྡིགས་མཛུབ་དང་མཐེ་བོང་རིན་པོ་ཆེར་བྱས་པའོ། །ཡིད་བཞིན་ནོར་བུ་འཛིན་པའི་ཚུལ། །ཞེས་པ་ནི་སྡིགས་མཛུབ་དང་མཐེ་བོང་
དག་གིས་རིན་པོ་ཆེ་འཛིན་པའི་ཚུལ་ལོ། །སྔར་གསུངས་པའི་རྡོ་རྗེ་རིན་ཆེན་གྱི་ཕྱག་རྒྱ་གར་སྔོན་དུ་འགྲོ་བས་ཐུགས་ཀར་གནས་པ་ནི་ནམ་མཁའ་མཛོད་ཀྱིའོ། །རྡོ་རྗེ་ཆེན་པོ་ལེགས་པར་བརྐྱང་། །ཞེས་པ་ནི་ལག་པ་གཉིས་ཕྱེ་བར་བྱས་ནས་དབུས་མ་གསུམ་པོ་རྡོ་རྗེར་བྱས་པའི་ནང་དུ་མཐེ་བོང་དང་མཐེའུ་ཆུང་
བཅུག་ནས་ལྕགས་སྒྲོག་སྒྲོལ་བ་ལྟ་བུ་ནི་བློ་གྲོས་རྒྱ་མཚོའིའོ། །མཛུབ་མོ་གཉིས་པོ་སྦྱར་བར་བྱ། །ཞེས་པ་ནི་སྡིགས་མཛུབ་ཁབ་ལྟར་དུ་བྱས་པའོ། །རྡོ་རྗེ་སྙིང་པོ་རྣམས་ཀྱིས་ཞེས་པ་ནི་དེ་བཞིན་གཤེགས་པ་རྣམས་ཀྱིས་སོ། །ཤགྟིའི་རྣམ་པ་ནི་ཞེས་པ་ནི་སྡིགས་མཛུབ་རྩེ་མོ་རྩ་བ་ནས་རྒྱས་པར་བྱ་བ་ནི་