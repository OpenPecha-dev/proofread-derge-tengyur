གྱིས་བརླབས་པ། མདུན་དུ་ཀཾ་གྱི་ས་བོན་ལས་བྱུང་བའི་ནག་པོ་འཇིགས་པར་བྱེད་པ། ལྷོ་རུ་ཀཾ་གྱི་ས་བོན་ལས་ལྷ་མོ་ཀ་རཱ་ལི། ནུབ་ཏུ་བཾ་ལས་བྱུང་བའི་ལྷ་མོ་བྷ་ར་ལི། བྱང་དུ་པེ་ཏཱ་ལཱི་བཾ་གྱི་ས་བོན་ལས་བྱུང་བ། ཐམས་ཅད་ཀྱང་གྲི་གུག་དང་ཐོད་པ་འཛིན་པ། གཅེར་བུ་དབུ་སྐྲ་དམར་སེར་
གྱེན་དུ་བརྫེས་པ། ཉི་མའི་གདན་ཅན། སྤྱན་གསུམ་པ། འཇིགས་པའི་གདོང་ཅན་ནག་མོ། སྙིང་གའི་ས་བོན་གྱིས་ཡེ་ཤེས་སེམས་དཔའ་སྤྱན་དྲངས་ནས་བསྟིམས་ཏེ། དེ་ཡང་ཐོག་མར་དབང་བསྐུར་ལ། དབང་རྟགས་སུ་མི་བསྐྱོད་པས་རྒྱས་བཏབ་བའོ། །རས་རིས་དང་ལུགས་མ་བྱ་བ་
བྱས་པ་སྔོན་དུ་བཞག་ལ། མཆོད་པ་ཀུན་གྱིས་མཆོད་དེ། སྤོས་ཀྱིས་བདུགས་ལ། བདུད་རྩི་མྱངས་པས་ནག་པོ་ཆེན་པོ་ལ་གཏོར་མ་སྦྱིན་ཏེ། ཨ་ཡི་རིགས་ལས་དག་བྱེད་ནི། །མི་མགོ་གསུམ་གྱི་སྒྱེད་པུའི་སྟེང་། །པདྨའི་སྣོད་ནི་ཡོངས་རྫོགས་པས། །དེ་འོག་མེ་ཡི་དཀྱིལ་འཁོར་དེ། །
ཟུར་གསུམ་རཾ་གྱི་ཡི་གེས་མཚན། །སྟེང་འོག་རླུང་གི་འཁོར་ལོ་སྟེ། །སྔོན་པོ་གཞུ་ཡི་དབྱིབས་ཅན་གཡོ། །རྒྱལ་མཚན་ཛྷཾ་གྱི་ཡི་གེས་བསྐྱེད། །དེ་ནས་རྣམ་པར་སྣང་མཛད་མིང་། །རིགས་ནི་རྣམ་པར་སྣང་མཛད་ཀྱི། །ཧཱུཾ་ལ་སོགས་པའི་ས་བོན་གྱིས། །མྱོས་བྱེད་དང་ནི་
ཤ་ལྔ་དང་། །ཧཱུཾ་ལས་བྱུང་བའི་རྡོ་རྗེས་བཅད། །ཁ་ཆོད་ཀྱིས་ནི་རྣམ་པར་དཀྲུགས། །རླུང་གཡོས་པས་ནི་མེ་སྦར་ཏེ། །ཐམས་ཅད་གཅིག་ཏུ་བཞུ་བ་ལས། །རྡོ་རྗེ་ཡིས་ནི་རྣམ་པར་དཀྲུགས། །དག་ཅིང་དྲི་མ་མེད་པར་སྦྱངས། །དེ་ལས་འོད་ཟེར་འཕྲོས་པ་ཡིས། །དེ་བཞིན་
གཤེགས་པའི་ཐུགས་ཀ་ནས། །བདུད་རྩི་ཡེ་ཤེས་གཟུགས་སུ་དགུག །སྔགས་ཀྱི་གཟུགས་སུ་འདྲེས་པར་བསམ། །མཆོག་ཏུ་གྱུར་པའི་བདུད་རྩི་ལྔ། །ཡི་གེ་གསུམ་གྱིས་བྱིན་གྱིས་བརླབས། །དཀྱིལ་འཁོར་ལྷ་ལ་གཏོར་ཞིང་མཆོད། །ལྗགས་རྣམས་དཀར་པོའི་གདེངས་
ཅན་ལ། །ཧཱུཾ་གིས་རྣམ་པར་མཚན་པ་ཡིས། །འོད་ཟེར་བ་དག་རྣམ་པ་ཅན། །ལྗགས་ཀྱིས་བཀུག་ཅིང་གསོལ་བར་བསམ། །འདིར་ནི་བདུད་རྩི་ལྔ་རྣམས་མྱང་བར་བྱས་པས་ཇི་ལྟར་བཤང་བའི་གཏོར་མ་སྦྱིན་ཏེ། དེ་ནས་སྔགས་ཀྱི་བཟླས་པ་ལ་བརྩོན་པར་བྱའོ། །དེའི་