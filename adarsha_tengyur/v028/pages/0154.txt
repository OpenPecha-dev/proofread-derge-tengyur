ཆེན་པོའི་དངོས་གྲུབ་སྟེར་རོ། །འདོད་པའི་དོན་ཐམས་ཅད་སྒྲུབ་པར་བྱེད་པའོ། །ཚེ་རིང་བ་དང་། ནད་མེད་པ་དང་། མི་སྡུག་པ་དང་བྲལ་བ་དང་། སྡུག་པ་དང་བདེ་བ་ཆེན་པོ་བླ་ན་མེད་པའི་ཡེ་ཤེས་སྟེར་བ་དང་། འགྲོ་བ་ཐམས་ཅད་སངས་རྒྱས་ཉིད་དུ་སྒྲོལ་བའོ། །མཆོད་པའི་
མཎྜལ་གྱི་དུས་དང་། རབ་ཏུ་གནས་པ་བྱེད་པ་དང་། སྦྱིན་སྲེག་གི་ལས་བྱེད་པ་དང་། དེ་བཞིན་དུ་གཟུགས་བརྙན་མཆོད་པ་རབ་ཏུ་སྤྱོད་པའི་དང་པོར་འདི་བླངས་ཏེ་ཕྱག་བྱའོ། །དེ་བཞིན་དུ་དེ་ནས་རྡོ་རྗེ་འཛིན་པར་འགྱུར་རོ། །ལག་པ་གཡོན་པ་བྱིན་གྱིས་བརླབ་སྟེ། ཨོཾ་ཨཱཿ
ཧཱུཾ་ཏྲཱཾ་ཁཾ་སོར་མོ་རྣམས་ལ་རིམ་པར་ཡི་གེ་མཐེའུ་ཆུང་གི་བར་དུ་བཀོད་ལ།  དེ་ནས་ཕྱག་བྱས་རྡོ་རྗེ་ཁུ་ཚུར་གྱིས་གཟུང་བ་གཡས་སུ་འདུག་པའི་དྲི་འཁོར་ལོའི་དུང་བཟུང་ལ་འདིས་སྤྱན་དྲང་བའི་དུས་དང་། དེ་བཞིན་དུ་གཤེགས་སུ་གསོལ་བ་གཉིས་ལ་རྡོ་རྗེ་དྲིལ་བུའི་ཏིང་ངེ་འཛིན་གྱིས་
དཀྱིལ་འཁོར་བར་བྱའོ། །དེ་བཞིན་གཤེགས་པ་དང་། བྱང་ཆུབ་སེམས་དཔའ་དང་། ལྷ་དང་ཁྲོ་བོ་དེ་བཞིན་དུ་གང་གི་རིགས་ཀྱི་ཆོ་ག་ལ། མཚན་མ་གང་གིས་མཚན་པ་དེ་མངོན་དུ་བྱས་ཏེ་དྲིལ་བུ་དཀྲོལ་བར་བྱའོ། །ཞི་བ་ལ་འཁོར་ལོ་མངོན་དུ་བྱས་ཏེ་དགྲོལ་ལོ། །རྒྱས་པ་ལ་
རིན་པོ་ཆེ་མངོན་དུ་བྱས་ལ་གཟུང་ངོ་། །ཆགས་པ་དང་། དགུག་པ་དང་། དབང་དུ་བྱ་བ་ལ་པདྨ་མངོན་དུ་བྱས་ཏེ་མྱུར་དུ་དཀྲོལ་བར་བྱའོ། །དྲག་པོའི་ལས་ཐམས་ཅད་ལ་སྣ་ཚོགས་རྡོ་རྗེ་མངོན་དུ་བྱས་ཏེ་དཀྲོལ་ལོ། །གང་གིས་ལས་ཀྱི་རྗེས་སུ་འཇུག་པ་དེའི་འོད་སྤྲོས་ཏེ་འོང་། གནས་
གཞིའི་གཙུག་ལག་ཁང་དང་རང་གི་ཁྱིམ་དུ་དེ་བཞིན་དུ་བཟུང་བ་དང་མཆོད་པས། རྟག་ཏུ་ལོངས་སྤྱོད་ཆེན་པོའི་རྒྱུ་དང་། སངས་རྒྱས་ཐམས་ཅད་ཀྱི་གསུང་འདིའོ། །སྔགས་ཐམས་ཅད་ཀྱི་གནས་དྲན་པས་ཐམས་ཅད་འགྲུབ་པར་བྱེད་དོ། །དེ་བཞིན་གཤེགས་པ་ལ་མོས་པ་འདིས་
བཅོམ་ལྡན་འདས་མའི་རྡོ་རྗེ་དང་དྲིལ་བུ་ལས་གང་གི་རྗེས་སུ་འཇུག་པ་འཛིན་པའི་ཆོ་ག་དེའི་བསམ་གཏན་བསྒོམ་པའི་རིམ་པའོ། །རྡོ་རྗེ་སློབ་དཔོན་ཆེན་པོ་ལྷའི་རིགས་ལྷ་ཉི་མ་དཔལ་གྱི་ཞལ་གྱིས་མཛེས་པ་ལས་མཚན་ཉིད་ལ་སོགས་པ་འདིར་མ་བརྗོད་དོ། །གཡས་སུ་གནས་