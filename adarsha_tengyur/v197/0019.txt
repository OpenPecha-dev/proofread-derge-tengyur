ཀ་ལས་སོ། །ཨཱཏྲ་ལས་ཨཱི་འང་ངོ་། །རྀ་ཧ་སའི་མཐའ་ལས་གྷྱཎ྄འོ། །ཨུ་ལས་ལྷག་པ་ལའོ། །རྀ་ཨུ་པ་དྷཱ་ལས་ཀྱཔ྄འོ། །ཡཛ྄་རྣམས་ཀྱི་དངོས་པོ་ལ་བུད་མེད་ལའོ། །ཀྟིའོ། །བྱེད་པ་པོ་ལའང་ཀྟིའོ། །ཨིཀ྄་ཤྟིཔྲ་དག་ལས་བྱིངས་ལ་རྣམ་འགྱུར་མེད་དོ། །ཥ྄་
འགྲོ་བ་དང་བྷིདྲ་རྣམས་ཀྱི་ཨང྄་ངོ་། །ལྕི་བའི་ཧ་ས་ལས་སོ། །རྐྱེན་མཐའ་ལས་སོ། །སྔོན་གྱི་དུས་ལ་ཀྟྭཱའོ། །ཨ་ལ་ཁ་ལུ་དག་ལས་དགག་པ་ལ་ཀྟྭཱའོ། །ཨིཊ྄་དང་བཅས་པའི་ཀྟྭཱ་ཀ་འགྲོ་བ་ཡང་ནའོ། །ཨུཏ྄་འགྲོ་བ་ལས་ཀྟྭཱ་སྟེ་ཨིཊ྄་ཡང་ནའོ། །བསྡུ་བ་ལ་ཀྱཔ྄འོ། །ཡང་ཡང་ལ་ཎ་མ྄་
སྟེ་ཚིག་གཉིས་ཀྱང་ངོ་། །ཀ་ཐམ྄་ལ་སོགས་པ་རྣམས་ལ་ཀྲྀ་ཉྲ་ལས་རང་དོན་ལ་ཎ་མའོ། །བྷཱུ་ལས་དངོས་པོ་ལ་ཀྱབྲའོ། །ལ་ཀྵ྄་ལ་ཨཱི་སྟེ་མུཊ྄་ཡང་ངོ་། །སྟྱཻ་ལས་བུད་མེད་ཉིད་ལ་ཌ྄ཊ྄འོ། །ཡི་གེ་ལས་ཀཱ་རའོ། །ར་ལས་ཨི་ཕ་ཡང་ནའོ། །ལྷག་མ་འཇིག་རྟེན་ལས་གྲུབ་པའོ། །ཞེས་པ་བརྡ་སྤྲོད་པ་དབྱངས་
ཅན་གྱི་མདོ་ལས་ཀྲྀཏྲ་ལ་སོགས་པའི་རབ་ཏུ་བྱ་བ་རྣམས་རྫོགས་སོ།། །།ཚུལ་འདི་སྲིད་གསུམ་འགྲོ་བའི་གཉེན་གཅིག་པུ། །ངག་གི་དབང་ཕྱུག་བློ་བཟང་རྒྱ་མཚོ་ཡི། །ཞབས་ཟུང་གཙུག་གི་རྒྱན་དུ་རྟག་མཆོད་པ། །སེ་དཀར་རིགས་སྐྱེས་རྨོངས་རྟུལ་སྙོམ་ལས་པས། །གནས་ལྔ་མཐར་སོན་འཕགས་
ཡུལ་པཎྜི་ཏ། །མཆེད་ཀྱི་གསུང་རྒྱུན་དྲི་མེད་ལེགས་བཤད་ལྟར། །ཕུན་ཚོགས་སྡེ་བཞིའི་དངོས་ཀུན་འདུ་བའི་གནས། །རྒྱལ་ཁབ་ཆེན་པོ་པོ་ཏ་ལ་རུ་བསྒྱུར། །འོན་ཀྱང་བདག་བློ་བྱིས་པའི་ངང་ཚུལ་གྱིས། །མ་རྟོགས་འགལ་འཁྲུལ་མཆིས་ན་ཐོག་མེད་ཀྱི། །མི་དགེ་སྡིག་པའི་ཚོགས་དང་ཆབ་
གཅིག་པར། །མ་ཧཱ་པཎྜི་ཏ་པལ་བྷ་དྲ་དང་པཎྜི་ཏི་གོ་ཀུན་ནཱ་ཐ་མི་ཤྲི། མི་འཆབ་ནོངས་པའི་ཡིད་ཀྱིས་མཐོལ་ཞིང་བཤགས། །འདིར་འབད་དགེ་ཚོགས་དུང་དང་པད་རྩ་ལྟར། །གཅིག་ཏུ་དཀར་བའི་འོད་ཕུང་འབུམ་ཕྲག་གིས། །སྐྱེ་རྒུའི་བློ་ཡི་མུན་པ་རབ་བསལ་ནས། །ཀུན་མཁྱེན་རྒྱལ་བའི་གོ་འཕང་ཐོབ་
པ་དང་། །རྣམ་དག་བརྡ་སྤྲོད་གཞུང་གི་བཅུད་བསྡུས་པའི། །ཚིག་ཉུང་དོན་རྒྱས་ལེགས་བཤད་སྙིང་པོ་འདི། །མཁའ་ལ་ཉི་ཟླའི་བགྲོད་པ་མ་ཆད་པར། །ཕྱོགས་དུས་ཀུན་ཏུ་དར་ཞིང་རྒྱས་གྱུར་ཅིག། །།སརྦ་མངྒ་ལཾ།