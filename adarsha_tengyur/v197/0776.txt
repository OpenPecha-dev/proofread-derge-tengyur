ར་

དགའ་དང་ལྡན་པའི་མཉམ་མེད་ནུས་པ་བཀོད་པས་ཤིན་ཏུ་རབ་གདུང་བྱེད་པ་ཤར་འདིས་རྒྱལ་བར་གྱུར་ཅིག །སྟོབས་ལྡན་རྡོ་རྗེ་བཙུན་མོ་མཆོག་གི་ཡན་ལག་རྣམས་སུ་ཡོངས་སུ་བསྐྱོད་པས་རྣམ་པར་རོལ་མཛད་གསོག་གསོབ་ཚོགས་ལས་འགྲོ་བ་རྒྱལ་བའི་གོ་ཆ། །རྒྱུ་མར་བཅས་ཤིང་ཞག་བཅས་ཁྲག་
དང་ཆང་གི་བཏུང་བས་རྣམ་པར་མྱོས་པས་མ་བསྡམས་རྣམ་འགྱུར་གད་རྒྱངས་ཆེར་བགད་ལྷ་དང་ལྷ་མིན་སྐྲག་མཛད། །ཐུགས་བརྩེ་བ་དང་ཤིན་ཏུ་སྦྱོར་བ་ངོ་མཚར་རང་བཞིན་དཔེ་ཟླ་མེད་པའི་དྲག་པོའི་སྐུ་ཅན་གཉིས་མེད་རྒྱ་མཚོ་ཆེན་པོར་ངས་བར་ཞུགས་པ། །ཡོན་ཏན་དག་པའི་གཞིར་གྱུར་རྒྱ་ཆེའི་གར་གྱི་ཉམས་
དགུ་རྣམས་དང་ལྡན་པ་རོལ་པའི་སྤྱོད་ཚུལ་ཅན་གྱུར་ཐུགས་རྗེའི་སྟོབས་ལ་མངོན་པར་ཕྱག་འཚལ། །ཞེས་པ་བྱ་དཀའི་བྱེ་བྲག་བྲྀཏྟ་མཱ་ལའི་བསྟོད་པར་མཉམ་པའི་པྲྀཏྟ་རྣམས་སོ། །ཐུགས་རྗེའི་དབང་གིས་འཇུག་པའི་ཚུལ་ཅན་ཁྱོད་ཀྱི་སྐུ། །ཤར་ཀ་མིན་པའི་རི་བོང་ཅན་གྱི་འོད་ཅན་བྱེད། །ཕྱེད་ནི་ཉི་མ་
ཤར་ཀའི་གཟུགས་བརྙན་འཛིན་པ་འདིས། །སུ་ཡི་ཡིད་ནི་འཛིན་པར་མི་བགྱིད་ལགས། །མྱུར་བ་དེ་ཉིད་བདུད་རྩིའི་བཅུད་ཀྱིས་ཚིམ་པའི་ཁྱད་པར་དང་། །མཐའ་དག་ཀུན་དུ་བསྒྲུབས་པའི་དངོས་གྲུབ་དབང་ལས་ཀྱང་ནི། །ཁྱོད་ཀྱི་ཞབས་དག་ཉམས་སུ་མྱོང་བའི་བློ་གྲོས་མེད་པ་རུང་། །འབྱུང་བྱ་མིན་ནོ་སྡིག་པ་
འཇོམས་པ་རིགས་པ་ཀྭ་ཡེ། །གཙོ་བོ་འགྲོ་ལ་ཕན་པ་གལ་ཏེ་ཁྱོད་ཀྱིས་ནི། །གཟིགས་པ་བདུད་རྩིའི་རོ་ཡི་རྒྱུན་དང་དོ་ཤལ་མཛེས་པས། །ཁྱབ་པར་བྱས་པས་དཀར་ལ་མཐོ་བ་དེ་རྣམས་ཀྱིས། །ལུས་འགྱུར་ན་ནི་མཁས་པ་རྣམས་ཀྱི་ལྷག་པ་ཅི་འདོད། །ཞལ་གྱི་དཔལ་ནི་རྒྱས་བར་གྱུར་པ་མཆོག་འདི་ཐུགས་རྗེ། །ཆེན་པོའི་
བློ་ཅན་གཉུག་མའི་བློ་གྲོས་དཔལ་གྱི་བཅུད་རྣམས་དང་། །ཡན་དག་ལྡན་ཞིང་གཡོ་བའི་མཆུ་ཡི་འདབ་མ་ཅན་ནི། །ཤིན་ཏུ་ཡིད་འཕྲོག་གསེར་གྱི་ཆུས་ཀྱེས་རྒྱས་འདོད་བཞིན་དུ་སྣང་། །ཁྱོད་ཀྱི་ཞལ་བཟང་གཞན་འདི་ཨུཏྤལ་བསྡམས་པ་ཡི། །མཛེས་པ་རྣམས་ནི་ཡང་དག་བསགས་པ་བཞིན་དུ་སྣང་ཞིང་། །ཞལ་རས་གཞན་པ་
ཀུ་མུ་ཏ་ཡེ་དཔལ་གྱིས་ནི། །ཡང་དག་བསྐྱེད་པ་བཞིན་ཏེ་འདི་འདྲས་ཡིད་འཕྲོག་མཛད་དོ། །འགྲོ་བ་གསུམ་ལས་རྒྱལ་བའི་ངང་ཅན་ཁྱོད་ཀྱིས་ནི། །རོལ་པ་འདི་ཡང་བྱིས་པའི་རོལ་པའོ་གང་ཕྱིར་ལ་ལར། །དོན་སྒྲུབ་པ་ནི་ཐམས་ཅད་བསྐྱོད་ཕྱིར་ཁྱོད་ཀྱིས་ནི། །སྤྱོད་པའི་ཚུལ་འདི་ཨེ་མ་ཕྱེད་མཉམ་པ་རུ་མཐོང་ངོ་། །སྐད་ཅི