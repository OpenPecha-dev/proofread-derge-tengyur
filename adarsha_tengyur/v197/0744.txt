ས་

གཞན་པའི་ཁ་སྒོའི་མཚན་ཉིད་ཐམས་ཅད་ནི་བླ་རེའོ། །ཨ་ནྱ་ད་ཏོ་ཧི་བི་ཏཱ་ནཾ། ऽऽ।।ऽ।।ऽ རྐང་པ་ཀུན་ལས་ཐོག་མ་ལས་ས། །ན་མིན་རྐང་ཟུང་རྒྱ་མཚོ་ལས་ཛ། །ཟུང་མིན་དག་གི་ཇི་ལྟར་མཛེས་པས། །སྦྱོར་བ་ཕལ་ཆེར་བལྟ་བར་བྱའོ། །གང་གི་ཁ་སྒོའི་བྱེ་བྲག་བརྗོད་ཟིན་པ་དེ་རྣམས་དང་། དེའི་བསྡུ་བས་སྙན་
ངག་མཁན་རྣམས་ཀྱི་དེ་ལྟ་བུ་ཉིད་ཀྱི་སྦྱོར་བ་ཕལ་མོ་ཆེ་བལྟ་པར་བྱ་སྟེ། འདི་ལྟར་རྐང་པ་ཐམས་ཅད་ལ་དང་པོའི་ཡི་གེ་ལས་ཕྱི་མར་ས་ན་དག་མ་ཡིན་ཞིང་། ཟུང་གི་རྐང་པ་དག་གི་རྒྱ་མཚོ་ལས་ཕྱི་མ་ཛ་ཡིག་ཡིན་ལ། ཟུང་མ་ཡིན་པའི་རྐང་པ་དག་གི་རྒྱ་མཚོ་ལས་ཕྱི་མར་བྷ་དང་ར་དང་ན་དང་ཏ་དང་མའམ། དེ་
ལས་གཞན་ཇི་ལྟར་མཛེས་པའོ། །ཁ་སྒོའི་བྱེ་བྲག་རྣམས་སོ།། །།རྐང་པ་དང་པོ་ཡི་གེ་བརྒྱད་ཡིན། འདི་ལས་ཕྱི་མར་རིམ་བཞིན་བཞི་རྣམས་མངོན་པར་འཕེལ་བ། དེ་དང་དེ་རྣམས་སྣ་ཚོགས་རྣམ་པར་བཀོད་པས་ཡང་དག་མཛེས་པ་ཅན་ལ། རོལ་སྒེག་དང་བཅས་རྐང་པ་རྐང་པར་ལྡན་པ་དག་ནི་རྐང་བཞི་
འཕེལ་དུ་མཁས་རྣམས་སྨྲའོ། །གང་གི་རྐང་པ་དང་པོ་ཡི་གེ་བརྒྱད་ཡིན་ཞིང་། དེ་ལས་ཕྱི་མར་རྐང་པ་རིམ་པ་བཞིན་ཡི་གེ་བཞི་རྣམས་མངོན་པར་འཕེལ་བ་དེ་དང་དེ་སྣ་ཚོགས་པའི་བཀོད་པས་མཛེས་པའི་རོལ་སྒེག་དང་བཅས་པ་རྐང་པ་རྐང་པར་ལྡན་པ་ནི་རྐང་བཞི་འཕེལ་ཞེས་བྱ་བ་མི་མཉམ་པའི་བྲྀཏྟ་ཉིད་དུ་མཁས་
པ་རྣམས་སྨྲའོ། །འདིའི་རྐང་པ་དེ་རྣམས་ཀྱང་བྲྀཏྟ་དང་། ཛཱ་ཏིའི་ཆ་ཤས་ཚོགས་པ་ལས་རིག་པར་བྱའོ། །འདི་ལྟ་སྟེ་མདོ་ཉིད་དུ་རྐང་པ་དང་པོ་ཁ་སྒོའི་རྐང་པ་བཞིན་དང་། གཉིས་པ་འཕགས་པའི་རྐང་པ་གཉིས་པ་བཞིན་དང་། གསུམ་པ་དང་བཞི་པ་དག་འཕགས་པའི་ཕྱེད་གཉིས་པ་བཞིན་ནོ། །རྐང་བཞི་འཕེལ་
ལ་བཞི་རྣམས་ཀྱིས་པྲཱསྟཱ་རའོ། །པྲ་ཐ་མོཉཥྚཱཀྵ་རཿསཱ་དཤྩ་ཏུརྦྷི་ར་ཏི་ཝརྡྷི་ཏཱཿཔར་ཉམུཥྨཱཏ། ཀྲ་མ་ཤོ་ཡ་སྱ་ཏ་དེ་ཏནྣཱ་ན་བི་ནྱཱ་ས་སཾ་ཤོ་བྷིཿས་ལ་ལི་ཏ་པ་ད་པ་ད་བཱི་ཀཾ་པ་ད་ཙ་ཏུ་རུརྡྷྭཾ་བུདཱཿཔྲཱ་ཧུཿ། ।।ऽऽ।ऽऽऽ ।ऽ।।।ऽ।ऽ।ऽऽऽ ।।ऽऽ।।ऽऽऽऽऽऽ।ऽऽऽ ।।।।।।।।ऽऽ।।।।ऽऽ।ऽऽऽ འདིར་ནི་རྐང་པ་བཞི་ཀ་འཕེལ་ལ། ག་
དང་ག་ཡི་མཐའ་ཅན་རྐང་པ་མ་ལུས་ཡང་ལ། རོལ་སྒེག་དང་བཅས་ཉེ་བར་ཕན་པ་ངལ་བསོའི་འགྲོ་བས་གལ་ཏེ་འཇིག་རྟེན། དགའ་བ་ཉེ་བར་འདྲེན་བྱེད་ཨཱཾ་དང་ལྡན་པའི་པཱི་ཌར་དེ་ནས་འགྱུར་ཏེ་ཀུན་ནས་བཅེར་རོ། །འདིར་རྐང་བཞི་འཕེལ་གྱི་རིགས་ཉིད་ལ་གང་གི་རྐང་པ་མཐར་ལྕི་བ་གཉིས་དང་ཅིག་ཤོས་ཐམས་ཅ