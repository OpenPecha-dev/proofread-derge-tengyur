ུ་

གཞུག་པ་སྟེ། སྟེང་དུ་བཀོད་ནས་དེའི་གནས་སུ་སྡེབ་སྦྱོར་གྱི་ཡི་གེའི་གྲངས་བྲིའོ། །དཔེར་ན་ཡི་གེ་གཅིག་པའི་སྡེབ་སྦྱོར་ལ། ༡༡ ཡི་གེ་གཉིས་པའི་སྡེབ་སྦྱོར་ལ། དང་པོའི་གཟུགས་དེ་ཉིད་སྟེང་དུ་བཅུ་གནས་དེའི་གནས་སུ་གྲངས་བྲིའོ། །༡༢༡ ཡི་གེ་གསུམ་པ་ལ་དེ་ཁོ་ན་ལྟར་གྲངས་བྲིས་ཏེ། དེའི་འོག་ན་གནས་
པ་གཉིས་ལ་རང་གི་འོག་གི་མཉམ་པ་གཅིག་པོས་བསྲེ་བར་བྱའོ། །༡༣༣༡ ཡི་གེ་བཞི་པ་ལ་དེ་ཁོ་ན་ལྟར་གྲངས་བྲིས་ལ། དེ་ནས་འོག་ན་གནས་པ་གསུམ་དག་ལ། རང་རང་གི་འོག་གི་མཉམ་པ་གསུམ་དང་གཅིག་པོས་ཀྱང་བསྲེ་བར་བྱའོ། ༡༤༦༤༡ ། འདི་ནི་ཁོ་བོའི་ཡང་བའི་བྱ་བའོ། །བྲྀཏྟ་རྣམས་ཀྱི་གྲངས་ནི་གཟུགས། །ཟུང་གི་ཡི་གེའི་གྲངས་
སུ་སྒྱུར། །ཨུདྡིཥྚ་ཡི་ཨདྐའི་མཐའ། །ཉིས་འགྱུར་ཡང་བའི་བྱ་བ་བསྡུ། །སྡེབ་སྦྱོར་འདི་ལ་བྲྀཏྟ་རྣམས་དུ་ཞེས་པ་ཉིད་ཤེས་པར་འདོད་པ་ལ་བྱ་བ་གསུམ་སྟེ། དཔེར་ན་ཡི་གེ་བཞི་པ་ལ་གཟུགས་བཀོད་ནས་ལན་བཞིར་ཉིས་འགྱུར་གྱིས་བྱའོ། །ཡང་ན་ཨུདྡིཥྚའི་ཆོ་གའི་ཨངྐ་སྟེ། གཅིག་དང་། གཉིས་དང་། བཞི་དང་བརྒྱད་རྣམས་སོ། །
དེ་རྣམས་ཀྱི་མཐའ་སྟེ་བརྒྱད་ཉིས་འགྱུར་དུ་བྱའོ། །ཡང་ན་ཡང་བའི་བྱ་བ་སྟེ། གཅིག་དང་བཞི་དང་དྲུག་དང་བཞི་དང་གཅིག་རྣམས་ཏེ། དེ་རྣམས་བསྡུ་བར་བྱའོ། །དེ་ལྟ་བུས་བྲྀཏྟ་བཅུ་དྲུག་ཏུ་འགྱུར་རོ། །བྲྀཏྟའི་གྲངས་སོ། །གྲངས་ཉིད་ཝརྞྞ་ས་བསྒྱུར་དེ་ནས། །དེ་ཕྱེད་དེ་ནས་གཉིས་ཀའང་བསྡམ། །དང་པོར་ཡི་གེ་དབུས་ལྕི་ཡང་། །དེ་རྗེས་ཕྱི་མོ་
རྣམས་ཡིན་ནོ། །འདིར་ཝརྞྞའི་སྒྲས་གསལ་བྱེད་རྣམས་སུ་མ་ངེས་པའི་དབྱངས་ཡིག་བརྗོད་དོ། །བྲྀཏྟ་རྣམས་ཀྱི་ཡི་གེ་ལ་སོགས་པ་ཤེས་པར་འདོད་པ་ལ་ཆོ་ག་འདིའོ། །དཔེར་ན་ཡི་གེ་བཞི་པའི་སྡེབ་སྦྱོར་ལ་བྲྀཏྟའི་གྲངས་བཅུ་དྲུག་ཅེས་པ་འདི་ཉིད་དང་པོར་བྲིས་ཏེ། །ཡི་གེ་བཞི་རྣམས་ཀྱིས་བསྒྱུར་བར་བྱའོ། །དེ་ནས་ཕྱིས་དེའི་ཕྱེད་དང་།
དེ་ནས་ཀྱང་ཕྱིས་དེ་གཉིས་ཀ་བསྡམ་མོ། །ཡི་གེ། །ལྕི་ཡང་། ཕྱི་མོ། །དེ་ལ་དང་པོ་ནི་ཡི་གེ་རྣམས་ཏེ་དྲུག་ཅུ་རྩ་བཞིའོ། །དབུས་མ་ནི་ལྕི་བ་ཡང་ཡིན་ཞིང་ཡང་བ་ཡང་ཡིན་ཏེ། སུམ་ཅུ་སོ་གཉིས་སོ། །ཐ་མ་ནི་ཕྱི་མོ་རྣམས་ཏེ་དགུ་བཅུ་རྩ་དྲུག་གོ། །ཡི་གེ་དང་ལྕི་ཡང་དང་ཕྱི་མོའི་གྲངས་སོ། །ཡི་གེ་བྲྀཏྟ་གཉིས་ཀྱིས་བསྒྱུར། གཅིག་དམན་ཨ་
དྷྭ་འཕྲེད་དང་འོག །ལྕི་ཡང་རྣམས་ཀྱི་ས་དང་ནི། །དེ་ལ་བར་ཡང་མཚུངས་པའོ། །སྡེབ་སྦྱོར་འདི་ལ་པྲཱསྟཱ་ར་ཇི་ཙམ་གྱི་ཨ་དྷྭ་འཕྲེད་དང་འོག་ཏུ་ཇི་ཙམ་འགྲོ་ཞེས་པ་ཤེས་པར་འདོད་པ་ལ་ཆོ་ག་འདིའོ། །དཔེར་ན་ཡི་གེ་བཞི་པ་ལ། ཡི་གེ་བཞི་པོ་དེ་རྣམས་གཉིས་ཀྱིས་བསྒྱུར་བ་ལ་གཅིག་དམན་པ་ན་བདུན་དུ་འགྱུར་རོ། །དེའི་ཕྱིར་ན