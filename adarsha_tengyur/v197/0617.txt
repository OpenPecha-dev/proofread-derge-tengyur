ི་

ཤ་ཅན་མ་སྟེ་སྤང་སྤོས་དང་། ལོ་མ་སཱ། སྤུ་ཅན་མ་ལ་སོགས་པ་རྣམས་སོ། །ཏྭ་ཀྤ་ཏྲ་ལ་སོགས་པ་དྲུག་ནི་ཤིང་ཚའི་མིང་ངོ་། །ཏྭ་ཀྤ་ཏྲ། པགས་པའི་འདབ་མ་ཞེས་སོ། །ཀུརྦ་ཤཱིཪྵ་ལ་སོགས་པ་ལྔ་ནི་ཛཱི་བ་ཀའི་མིང་སྟི། ཀུརྦ་ཤཱིཪྵ། མགོ་བོར་བྱས་པའོ། །ཛཱི་བ་ཀ་འཚོ་
བྱེད་དོ། །ཀིར་ཏ་ཏི་ཀྟ་ལ་སོགས་པ་གསུམ་ནི་ཙིར་ཡི་ཏེ་ཞེས་གྲགས་པ་སྟེ། མོན་ཡུལ་ལ་སོགས་པར་སྐྱེ་བའི་ཏིཀྟིའི་མིང་ངོ་། །སཔྟ་ལ་སོགས་པ་བདུན་ནི། བདུན་ལྡན་ཞེས་བྱ་བའི་དྲིའི་རྫས་ཚོང་པའི་ནོར་གྱི་མིང་ངོ་། །ཨ་ཛ་མོད་ལ་སོགས་པ་ནི། ཡ་མཱ་ནི་ཀའི་མིང་སྟེ། རིགས་གཉིས་ལ་མིང་གི་རྣམ་
གྲངས་བཞིའོ། །ཨ་ཛ་མོ་ད་ར་དགའ་བའོ། །རྩ་བ་རྒྱས་པ་ལ་སོགས་པ་གསུམ་ནི་ཚོང་པ་རྣམས་ལ་པུཥྐ་ར་མཱུ་ལ་པདྨའི་རྩ་བ་ཞེས་གྲགས་པ་སྟེ། ཀཱཥྨི་ར་ཁ་ཆེ་སྐྱེས་སོ། །པདྨ་པཏྟྲ། པདྨའི་འདབ་མའོ། །མཱརྒ་ལ་སོགས་པ་གཉིས་ནི་བྷྲྀངྒ་རཱ་ཛ་བུང་བའི་རྒྱལ་པོ་ཞེས་བྱ་བའི་མིང་སྟེ། འདི་ཡང་ཀེ་
ཤ་རཉྫ་ན་ཞེས་གྲགས་པ་ཉིད་དོ། །དཱུརྦ་ལ་སོགས་པ་དྲུག་ནི་རྩྭ་དཱུརྦའི་མིང་སྟེ། དཱུརྦ་ནི། དཱུརྦར་གྲགས་པའོ། །ཤ་ཏ་པརྦི་ཀཱ་ནི། ཚིགས་བརྒྱ་པའོ། །ས་ཧ་སྲ་བཱིརྱ་ནི། ནུས་པ་སྟོང་ལྡན་ནོ། །བྷཱརྒ་བྱ་ནི་བྷྲྀ་གུའི་བུའམ་ངན་སྤོང་སྐྱེས་སོ། །རུ་ཧཱ་སྐྱེ་ལྡན་ནོ། །ཨ་ནནྟ། མཐའ་ཡས་རྣམས་
སོ། །གོ་ལམ་ལ་སོགས་པ་བཞི་ནི་དཱུརྦ་དཀར་པོའི་མིང་སྟེ། གོ་ལོ་མི། གླང་གི་སྤུ་སྐྱེས་སོ། །ཤ་ཏ་པུཥྤ། ནུས་པ་བརྒྱ་པའོ། །གཎྜཱ་ལཱི། །དུམ་བུ་འཛིན་ནོ། །ཤ་ཀུ་ལཱ་ཀྵ། བྱའི་མིག་གོ། །ཀུ་རུ་བིནྡ་ལ་སོགས་པ་གསུམ་ནི་མོན་ལུག་གི་མིང་ངོ་། །བི་ཤ་ལ་སོགས་པའི་ཚིགས་སུ་བཅད་
པ་ནི་འོད་མའི་མིང་ངོ་། །གྲནྠི་ལ་སོགས་པ་གསུམ་ནི་ཚིགས་ཅན་གྱི་མིང་ངོ་། །གུནྡྲ་ལ་སོགས་པ་གསུམ་ནི་སྨྱུག་མ་མདའ་རྒྱུའི་མིང་ངོ་། །ན་ཌ་ལ་སོགས་པ་གསུམ་ནི་འདམ་བུའི་མིང་ངོ་། །བཞི་ནི་རྩྭ་ཀུ་ཤའི་མིང་སྟེ། ཀུ་ཤ་ནི་ངན་སེལ་ཏེ། ཀུ་ངན་པ་དང་། ཤ་ཞི་བའམ་སེལ་བའི་
དོན་ཏོ། །ཀུ་ཐ་ས་གནས་དང་། ང་རྦྷ་རྟེན་བྱེད་དང་། ས་བི་དྲ་དག་བྱེད་དོ། །ཀ་རྟྲྀ་ཎེ་རྩ་ཆུང་ངུ་སྟེ་དེ་ལ་སོགས་པ་དྲུག་ནི་རཱ་མ་ག་པུར་ཞེས་གྲགས་པ་དྲི་བཟང་པོའི་རྩྭའི་མིང་ངོ་། །གདུགས་ཀྱི་རྣམ་པ་ཞེས་བྱ་བ་ནི་རྩའི་ཁྱད་པར་ཏེ། དེ་ལྟར་ཡང་། དྲི་བཟང་ཚ་བཞེས་བྱ་བ། །དེ་བཞིན་གདུག