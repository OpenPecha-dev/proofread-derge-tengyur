ས་

ནི་གཅིག་གོ། །ཟུང་ནི་གཉིས་སོ། །མེ་ནི་གསུམ་མོ། །རིག་བྱེད་དང་ཆུ་གཏེར་ནི་བཞིའོ། །མདའ་དང་དབང་པོ་དང་ཡུལ་ནི་ལྔའོ། །དུས་དང་རོ་ནི་དྲུག་གོ། །འཇིག་རྟེན་དང་རྟ་དང་དབྱངས་དང་ཐུབ་པ་ནི་བདུན་ནོ། །ནོར་ལྷ་དང་ཡན་ལག་དང་མྱོས་བྱེད་ནི་བརྒྱད་དོ། །བུ་ག་དང་གཟའ་ནི་དགུའོ། །
ཕྱོགས་ནི་བཅུའོ། །དྲག་པོ་ནི་བཅུ་གཅིག་གོ། །ཉི་མ་ནི་བཅུ་གཉིས་སོ། །སྲིད་པ་ནི་བཅུ་གསུམ་མོ། །ཡིད་སྐྱེས་ནི་བཅུ་བཞིའོ། །མཉམ་དང་ཕྱེད་མཉམ་མི་མཉམ་ཞེས་བྱ་བ། །བྲྀཏྟ་རྣམ་པ་གསུམ་དུ་རབ་བཤད་བྱ། །དེ་ནི་དབུས་ཕྲ་སོགས་དང་ཉེར་བཀྲ་སོགས། །ཁ་སྒོ་ལ་སོགས་རྣམས་དང་གོ་རིམས་
བཞིན། །མཉམ་པ་དང་ཕྱེད་མཉམ་པ་དང་མི་མཉམ་པ་ཞེས་བྱ་བའི་བྲྀཏྟ་རྣམ་པ་གསུམ་ཉིད་དུ་སྨྲའོ། །དེ་ཡང་གོ་རིམས་བཞིན་དུ་དབུས་ཕྲ་ལ་སོགས་པ་དང་། ཉེར་བཀྲ་ལ་སོགས་པ་དང་ཁ་སྒོ་ལ་སོགས་པའོ། །འདོད་པ་རྣམས་ཀྱི་གནས་པ་སྡོད། །གནས་པ་དང་སྡོད་པ་དང་ངལ་བསོ་བ་དང་རྫོགས་
པ་ཞེས་བྱ་བ་ནི་རྣམ་གྲངས་སོ། །བྲྀཏྟ་དང་ཛཱ་ཏི་རྣམས་ལ་གང་འདོད་པའི་ཡི་གེས་གནས་པ་དེ་ནི་སྡོད་དོ། །གཎྜ་སྭོ་དཱ་པ་ན་ཡ་ན་རུ་ཛཱ་ཀླཱནྟ་ཀརྞོཏྤ་ལཱ་ནཱཾ། པྲ་ཎ་མཙྪ་ཤཱཾ་ཀ་མཽ་ལི་དྭི་གུ་ཎཱི་ཀྲྀ་ཏ་ཙ་ར་ཎ་བ་ཁ་ཀི་ར་ཎཱ། འགྲམ་པའི་རྡུལ་སེལ་མིག་མཛེས་མ། །རྣ་བའི་ཨུཏྤལ་ངལ་རྣམས་ཀྱི། །ཉིས་འགྱུར་བྱས་
ཞབས་སེན་ཟེར་ལ། །རི་བོང་གིས་མཚན་ཐོད་ཅན་འདུད། །འདོད་པ་རྣམས་ཀྱི་ཞེས་པ་ཅི་ཞེ་ན། མི་འདོད་པ་རྣམས་ཀྱིས་མི་འགྱུར་བ་སྟེ། ཨེ་ཥ་ཀྵི་ཏི་པོ་བི་ཁྱཱ་ཏ་སྥུ་ཊ་ཀཱིརྟཱིཿ། ཡ་སྱེ་དྷྭ་ཛི་ནཱི་ཀེ་ཏཱུ་དསྟ་གྷ་ཎཽ་གྷཱ། གང་གི་རྒྱལ་མཚན་ཏོག་དག་ནི། །རྒྱ་ཆེ་སྟུག་པོར་ཚོགས་གྱུར་པ། །གྲགས་པ་རབ་རྒྱས་འདི་ཉིད་
ནི། །ས་སྐྱོང་ཉིད་དུ་རྣམ་པར་བཤད། །རྐང་པ་རྣམས་ཀྱི་མཐའ་ལའོ། །ཐམས་ཅད་དུ་རྐང་པའི་མཐའ་ལ་ངལ་བསོ་བར་འགྱུར་རོ། །བྷ་སོགས་ཨུད་ལ་དེ་ལྡན་ནོ། །མཐའ་ཞེས་པ་རྗེས་སུ་འཇུག་གོ། །བྷ་ལ་སོགས་པ་ཚོགས་པ་རྣམ་པ་བརྒྱད་ཀྱི་མཐར་ཨུ་ཡིག་གྱུར་ན་ངལ་བསོ་དང་ལྡན་པར་རིག་པར་
བྱའོ། །ལྕི་བའི་ཝ། ལྕི་བའི་སྡོད་དང་ལྡན་པ་ནི་ཝའི་མིང་ཅན་དུ་འགྱུར་རོ། །ཡང་བ་ཀ། ཡང་བའི་ངལ་བསོད་དང་ལྡན་པའི་ཀའི་མིང་ཅན་དུ་འགྱུར་རོ། །མདོག་གསུམ་པོ་འདི་རྣམས་ནི་ངལ་བསོ་མཉམ་པར་བཅད་པའི་དོན་ཏོ། །འཇིག་རྟེན་པའང་ཚོགས་མི་མཉན་པར་བཅད་པ་སྤངས་ནས་མཉམ་