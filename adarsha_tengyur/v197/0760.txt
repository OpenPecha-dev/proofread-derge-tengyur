{D4305}།།

༄༅༅། །རྒྱ་གར་སྐད་དུ། བྲྀཏྟ་མཱ་ལཱ་སྟཱུ་ཏི། བོད་སྐད་དུ། སྡེབ་སྦྱོར་གྱི་ཕྲེང་བའི་བསྟོད་པ། འཇམ་པའི་མགོན་པོ་ལ་ཕྱག་འཚལ་ལོ། །གཞན་དོན་བསྒྲུབ་སླད་ངག་གི་དབང་པོ་ཡི། །སྤྱོད་ཚུལ་མཉམ་དང་ཕྱེད་མཉམ་མི་མཉམ་པ། །ཞེས་པ་རྣམ་པ་གསུམ་ནི་བསྡུས་པ་སྟེ། །
རྒྱས་པ་ལས་ནི་མཐའ་ཡས་རབ་བསྟན་ཏོ། །གང་དུ་རབ་ཏུ་ངེས་པའི་དབྱིབས་གྲགས་ཤིང་། །ཐུབ་མཆོག་རྣམས་ཀྱི་མཚན་ནི་ཡང་དག་བརྗོད། །ཇི་ལྟར་རྣམ་མང་རྣམ་པར་བཀོད་པ་ཡིས། །སྡེབ་སྦྱོར་ཚིག་ཀྱང་མཆོག་ཏུ་སྤྲོས་པར་འགྱུར། །སོ་སོའི་གཟུགས་ནི་མཐོང་བ་དག་ལས་ཀྱང་། །མཐའ་དག་
རིམ་ལས་ལྕི་དང་ཡང་བ་རྣམས། །བློ་ལྡན་རྣམས་ཀྱིས་རྣམ་པར་བགྲང་བར་ནུས། །འདིར་ནི་གཞན་དག་རྗེས་སུ་སྦྱར་བས་ཅི། །ལེགས་བྱས་ཞལ་ལས་མངོན་པར་འཁྲུངས་གྱུར་པ། །ཚིག་རྣམས་དག་གི་རང་གི་རྒྱན་གཅིག་པུ། །དེ་ནི་གུས་པས་རྣམ་པར་བསམས་པ་ན། །ཁྱེད་ཀྱིས་འཁྲུལ་
པ་འཇོམས་པར་ནུས་གྱུར་ཅིག །བློ། དབྱངས། དཔལ། རྣམས། རང་ཉིད། གཅིག་པུའི། ས་གང་། རྣམ་མཛེས། རྟག་ཏུ་ཡང་། ལྷ་དང་ལྷ། མིན་སོགས་སུ། རབ་སྐྱེས་པ། དེ་ཡི་ཡོན་ཏན། དག་ལ་སྨོན་ཞིང་། ཡང་དག་བརྟེན་པས། དྲི་མ་དང་བྲལ། གཅིག་མིན་སྲིད་པར་ནི། གོམས་པས་
རྣམ་འཕེལ་བ། །རྟོགས་པའི་ཁྱད་པར་དག །ལེགས་འཆང་རྣམས་ཀྱིས་བརྟེན། །འདུན་ལ་གཱ་ཡ་ཏྲི་བཞིན། །དམ་པས་དང་པོར་བསྒྲགས་པ། །གང་ལ་སྣ་ཚོགས་དག་གི །དགེ་ལེགས་མཆོག་བྱུང་འབྱུང་བ། །ཕྱག་ན་ཨུཏྤལ་སྔོན་པོ། །སྟོན་པ་རོལ་སྒེག་གནས་ཀྱི། །སྐུ་ནི་རྐེད་པ་ཕྲ་ལྡན། །
འདི་ཡིས་རྒྱལ་བར་གྱུར་ཅིག །བཅོམ་ལྡན་དང་པོར་མཛོད་ཅིག །ཁྱོད་ཉིད་གཅིག་པུ་ལ་སྐྱབས། །སྐྱེ་བོ་བླུན་པོ་འདི་ལ། །ཅུང་ཟད་རྣམ་པར་གཟིགས་མཛོད། །ཉི་མའི་འོད་ཟེར་མི་ཟད་པ། །སོ་ག་ལྷག་པ་དང་བཅས་བཞིན། །བདེ་བར་གཤེགས་པའི་བསྟན་པ་ནི། །ཁྱོད་ཉིད་ཐོབ་ནས་རབ་ཏུ་འབར། །
རྒྱལ་བ་རྣམས་ཀྱི་གཞོན་ནོ་དག །གཞོན་ནུ་ཡི་ནི་རོལ་པ་ཉིད། །འཛིན་ཡང་ཁྱོད་ཀྱི་སྐུ་དག་ནི། །ངེས་པ་ཁོ་ནར་སྒེག་པ་ཉིད། །གང་ཞིག་རྗེས་སུ་དྲན་པས་ཀྱང་། །སྐྱེ་བོའི་ཚོགས་རྣམས་དག་གི་གཟུགས། །དམན་པའི་དངོས་དང་བྲལ་འགྱུར་ཞིང་། །གྱེན་དུ་འགྲོ་དང་ལྡན་པར་འགྱུར། །གང་གི་ཡོ