ཛྷ་བྷ་དྷ་གྷ་བྷ་རྣམས་ལ་ཛྷ་བྷ་སོ་སོར་བསྡུ་བ། ཛ་ཌ་ད་ག་བ་རྣམས་ལ་ཛ་བ་སོ་སོར་བསྡུ་བ་ཞེས་པ་ལྟ་བུ། ཐོག་མའི་ཡི་གེ་ལ་མཐའ་མའི་ཡི་གེ་སྦྱར་བ་གང་དང་གང་བྱུང་བའི་སྐབས་སུ་དེ་དང་དེའི་བར་གྱི་ཡི་གེ་རྣམས་གཟུང་བར་བྱའོ། །ཧ་སཱ་བྱཉྫ་ནཱ་ནི། ཧ་ས་
གསལ་བྱེད་རྣམས་སོ། །གོང་དུ་བཤད་པ་ལྟར་ཐོག་མའི་ཧ་ཡིག་དང་མཐའ་མའི་ས་ཡིག་སྨོས་པས་དེའི་བར་གྱི་ཡི་གེ་རྣམས་གོ་བས་གསལ་བྱེད་ལ་ཧ་ས་ཞེས་བརྗོད་པར་བྱའོ། །སྭ་ར་ཉི་ཛྭ་བྱཉྫ་ནཾ། དབྱངས་ཉམས་པ་གསལ་བྱེད་དོ། །ཧ་ས་སོ་སོར་བསྡུ་བའི་ཡི་གེ་དབྱངས་
མེད་ཁོ་ན་ལ་གསལ་བྱེད་ཟེར་རོ། །ཀཱརྻཱུ་ཡེཏ། བྱ་བའི་ཆེད་དུའོ། །ཧ་ས་རྣམས་ལ་སྲོག་ཏུ་ཨ་ཡིག་ཞུགས་པ་ནི་ཁ་ནས་བརྗོད་བདེ་བར་བྱ་བའི་ཆེད་དུའོ། །ཡ་སྱེ་ཏ་སཾ་ཛྷཱ་ཏམྱ་ལོ་པཿ གང་ཞིག་ཨིཏ་ཀྱི་མིང་ཅན་དེ་ནི་དབྱིའོ། །རྐྱེན་དང་བྱིངས་སོགས་གང་ལ་ཡང་
རྗེས་འབྲེལ་དབྱི་བ་དེ་ལ་ཨིཏ་ཀྱི་མིང་ཅན་ཞེས་ཟེར་ཏེ་དེ་ནི་དབྱིའོ། །བརྞ་དཪྴརྣཾ་ལོ་པཿ ཡི་གེ་མི་མཐོང་བ་ཕྱིས་པའོ། །བརྞ་བི་རོ་དྷོ་ལོ་པ་ཤ །ཡི་གེ་རྣམ་པར་འགོག་པ་ནི་དབྱི་བ་ཙམ་མོ། མི་ཏྲ་བ་ཏཱ་ག་མ། གཉེན་དང་འདྲ་བ་ནི་ཨཱ་ག་མའོ། །ཤ་ཏྲུ་བ་དཱ་དེ་ཤཿ དགྲ་དང་
འདྲ་བ་ནི་ཀུན་ནས་བསྒྱུར་བའོ། །སྭ་རཱ་ནཾ་ཏ་རི་ཏཱ་ཧ་སཱཿསཾ་ཡོ་གཿ དབྱངས་བར་ན་མེད་པའི་ཧ་ས་རྣམས་ནི་ཡང་དག་པར་སྦྱོར་བའོ། །དབྱངས་བར་ན་མེད་པའི་ཧ་ས་གཉིས་དང་གསུམ་ལ་སོགས་པ་བརྩེགས་པ་དེ་ལ་ཡང་དག་པར་སྦྱོར་བ་ཞེས་བརྗོད་པར་བྱའོ། །ཀུ་ཙུ་ཊུ་ཏུ་པུ་
བརྒཱཿ ཀུ་ཙུ་ཊུ་ཏུ་པུ་སྡེ་པ་རྣམས་སོ། །ཀུ་ཞེས་པས་ཀ་སྡེ་གོ་བ་ལྟ་བུ་ཨུ་ཡིག་སྲོག་ཏུ་ཞུགས་པས་རང་རང་གི་སྡེ་པའི་ཡི་གེ་ལྔ་པོ་ཡོངས་སུ་གཟུང་བར་བྱ་བའི་དོན་ནོ། །ཨ་རེ་དོ་ནཱ་མི་ནོ་གུ་ཎཿ ཨར་ཨཏྲ་ཨོ་ནཱ་མིའི་ཡོན་ཏན་ནོ། །ནཱ་མིའི་ཡི་གེ་རྣམས་ཀྱི་ནང་ནས་ཨར་ཨེཏྲ་
ཨོ་སྟེ་ཡོན་ཏན་གྱི་ཡི་གེ་རྣམས་འབྱུང་ངོ་། །ཨཱ་རཻ་ཨཽ་དཐྀདྡྷིཿ ཨཱ་ཨཱར་ཨཻ་ཨཽ་འཕེལ་བའོ། །ཨཱ་ཨཱར། ཨཻ། ཨཽ་སྟེ་འདི་རྣམས་ལ་འཕེལ་བའི་ཡི་གེ་ཞེས་བྱའོ། །ཨཧྟྱ་སྭ་རཱ་དིཥྚིཿ མཐའི་དབྱངས་ལ་སོགས་པ་ཊིའོ། །མཐའི་དབྱངས་ལ་སོགས་པའི་ཡི་གེ་རྣམས་ལ་ཊིའི་མིང་ཅན་