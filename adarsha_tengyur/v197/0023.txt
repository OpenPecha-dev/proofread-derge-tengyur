མཛད་པ་དང་བཅས་པ་འདི་ཉིད་ལ་འཇུག་པར་བྱ་སྟེ། རྒྱ་གར་སྐད་དུ། སྭ་ར་སྭསྟི་བྱཱ་ཀ་ར་ཎ་སཱུ་ཏཿ བོད་སྐད་དུ། བརྡ་སྤྲོད་པ་དབྱངས་ཅན་གྱི་མདོ། འཕགས་མ་དབྱངས་ཅན་མ་ལ་ཕྱག་འཚལ་
ལོ། །པྲ་ཎ་མྱ་པ་ར་མཱཏྨཱ་ནཾབཱ་ལ་དྷཱི་བྲྀདྡྷི་སིདྡྷ་ཡེ། །སཱ་ར་སྭ་སྟྭི་མྲྀ་ཛུཾ་ཀུརྦེ་པྲ་ཀྲྀ་ཡཾ་ནཱ་ཏི་བིསྟ་རཾ། །མཆོག་གི་བདག་ཉིད་ལ་ནི་རབ་བཏུད་དེ། །བྱིས་པའི་བློ་གོས་འཕེལ་བར་བསྒྲུབ་པའི་ཕྱིར། །མཚོ་ལྡན་མས་མཛད་རབ་ཏུ་བྱ་བ་
རྣམས། །ཤིན་ཏུ་རྒྱས་མིན་གོ་བདེར་བརྩམ་པར་བྱ། །ཨིནྡྲ་དོ྅ཕི་ཡ་སྱཱནྟཾན་ཡ་ཡུཿཤབྡ་བཱ་ར་དྷིཿ པྲ་ཀྲྀ་ཡཱཾ་ཏ་སྱ་ཀྲྀཏྶསྱ་ཀྵ་མོ་བཱཀྟུཾ་ན་རཿཀ་ཐཾ། །གང་ཞིག་སྒྲ་ཡི་ཆུ་གཏེར་དག་གི་མཐའ། །དབང་པོ་ལ་སོགས་ཀྱིས་ཀྱང་མ་སྤོབས་
པའི། །དེ་ཡི་རབ་ཏུ་བྱ་བ་རྫོགས་པར་ནི། །མི་ཡིས་བརྗོད་པར་བྱ་བ་ཇི་ལྟར་བཟོད། །དེ་ལ་ཡང་ཐོག་མར་ཡི་གེ་སོ་སོའི་མིང་དང་བརྡ་མ་བཤད་ན། ཕྱིས་གཞུང་མངས་སྐྱོན་དང་རྟོགས་དཀའ་བ་དང་། བརྗོད་མི་བདེ་བས་མཚམས་
སྦྱོར་གྱི་ཐོག་མར་མིང་དང་བརྡ་གཞག་པར་བྱ་སྟེ། ཨ་ཨི་ཨུ་རྀ་ལྀ་ས་མཱ་ནཱཿ ཨ་ཨི་ཨུ་རྀ་ལྀ་མཚུངས་པ་རྣམས་སོ། །ཡི་གེ་དེ་རྣམས་ལ་མཚུངས་པ་ཞེས་ཆོ་ག་འབྱུང་བའི་ཕྱིར་དུ་མིང་དུ་བཏགས་སོ། །ཧྲ་སྭ་དཱིརྒྷ་པླུ་ཏ་བྷེདཱཿས་