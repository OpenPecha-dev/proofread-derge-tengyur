བ་

བྲྀཏྟ་ཡིན། །བགྲང་བ་ནི་བརྩི་བ་སྟེ་གང་གི་གྲངས་ཡི་གེས་ཡིན་པ་དེ་ནི་བྲྀཏྟ་རུ་འགྱུར་རོ། །ཕྱི་མོ་བགྲང་བ་ཛཱ་ཏི་ཡིན། །གང་གི་གྲངས་ཕྱི་མོས་ཡིན་པ་དེ་ནི་ཛཱ་ཏི་རུ་འགྱུར་རོ། །གང་ཡི་གེ་རེ་རེ་བའང་གསལ་བར་འདོན་པར་བྱེད་པ་དེ་ནི་དབྱངས་ཞེས་བྱའོ། །དེ་ནི་མདོར་བསྡུ་ན་ཐུང་ངུ་དང་རིང་པོ་དང་པླུ་ཏ་སྟེ་
རྣམ་པ་གསུམ་ཡིན་ནོ། །དེ་ལ་ཐུང་ངུ་ནི་ཕྱི་མོ་གཅིག་པ་སྟེ། དེ་ཡང་། ཨ་ཨི་ཨུ་རྀ་ལྀ་རྣམ་པ་ལྔའོ། །རིང་པོ་ནི་ཕྱི་མོ་གཉིས་པ་སྟེ། དེ་ནི། ཨཱ་ཨཱི་ཨཱུ་རཱྀ་ཨེ་ཨཻ་ཨོ་ཨཽ་རྣམ་པ་བརྒྱད་དོ། །པླུ་ཏ་ནི་ཕྱི་མོ་གསུམ་པ་སྟེ། དེ་ནི་རྣམ་པ་དགུ་ཡིན་ཏེ། ཇི་ལྟར་རིང་པོ་བརྒྱད་བྲིས་པ་དེ་ལྟ་བུའི་མཐར་པླུ་ཏ་བརྒྱད་རྣམས་
དང་། དགུ་པ་ལྀ་ཡིག་རྐྱང་པ་ལ་གསུམ་ཡིག་གིས་ཕྱེ་བ་རྣམས་སོ། །དེ་ལྟ་བས་ན་དབྱངས་རྣམས་ཉི་ཤུ་རྩ་གཉིས་སོ། །གང་ཡི་གེ་རེ་རེ་བ་རྣམས་གསལ་བར་འདོན་པར་བྱེད་པ་མ་ཡིན་པ་དེ་ནི་གསལ་བྱེད་དེ། ཀ་ལ་སོགས་པ་ནས་ཧའི་མཐར་ཐུག་པ་སུམ་ཅུ་རྩ་གསུམ་དང་། རྗེས་སུ་ང་རོ་དང་། རྣམ་པར་
གཅད་བྱ་དང་། ལྕེ་རྩ་ཅན་དང་། མཆུ་ཅན་ཏེ་བཞི་རྣམས་དང་སུམ་ཅུ་རྩ་བདུན་ནོ། །དེ་ལྟ་བས་ན་བསྟན་བཅོས་འདིར་ཡི་གེ་རྣམས་ནི་ལྔ་བཅུ་རྩ་དགུའོ། །ཡི་གེ་བགྲང་བ་ན་དབྱངས་བགྲང་བར་བྱའི། གསལ་བྱེད་རྣམས་ནི་མ་ཡིན་ནོ། །ཡང་འདིར་ཚིགས་སུ་བཅད་པར་གྱུར་ན། གསལ་བྱེད་རྣམས་ནི་སུམ་ཅུ་
བདུན། །འདིར་ནི་དབྱངས་ཡིག་ཉི་ཤུ་གཉིས། །འདི་རྣམས་ཡི་གེ་ལྔ་བཅུ་དགུ། །དབྱངས་ཀྱི་ཡི་གེ་བགྲང་བར་བྱ། །དབྱངས་ཐུང་ངུ་ནི་ཡང་བ་དང་ལ་སྟེ་དྲང་པོའོ། །དབྱངས་ཐུང་ངུ་ནི་ཡང་བ་དང་ལ་ཡིག་གི་མིང་ཅན་དུ་འགྱུར་ཞིང་། རི་མོ་འགོད་པ་ན་ཡང་དྲང་པོར་འགྱུར་རོ། །སུ་ཀྲྀ་ཏ་ཀླྀ་པི། ལེགས་བྱས་ནུས་
ཤད་ལ། ।।।।। རྐང་པའི་མཐའ་རྣམས་སུ་ཕལ་ཆེ་བ་ཞིག་ལྕི་བ་དང་ག་སྟེ་འཁྱོག་པོའོ། །རྐང་པའི་མཐའ་རྣམས་སུ་དབྱངས་ཐུང་ངུ་ཕལ་ཆེ་བ་ཞིག་ལྕི་བ་དང་གའི་མིང་ཅན་དུ་འགྱུར་ཞིང་། རི་མོ་འགོད་པ་ནའང་འཁྱོག་པོའོ། །ཕལ་ཆེ་བ་ཞིག་ཅེས་པ་ཅི་ཞེ་ན། འདྲ་མཚུངས་ལ་སོགས་པ་རྣམས་ལ་མི་
འགྱུར་རོ། །གཞན་དུ་ནི་ཟུང་གི་རྐང་པའི་མཐའ་རྣམས་སུ་ཇི་ལྟར་འོས་པ་བཞིན་དུ་འགྱུར་ཞིང་། དབང་པོ་རྡོ་རྗེ་ལ་སོགས་པ་ལ་ནི་ཟུང་མ་ཡིན་པའི་རྐང་པའི་མཐའ་རྣམས་སུ་ཡང་ངོ་། །དབྱངས་དང་བྲལ་བའི་གསལ་བྱེད་ལས་སྔ་མའང་ངོ་། །དབྱངས་དང་བྲལ་བའི་གསལ་བྱེད་ལས་སྔ་མ་གང་ཡིན་པའ