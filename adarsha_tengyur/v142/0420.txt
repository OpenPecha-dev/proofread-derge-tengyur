བསྒྲུབ་པ་ཡིན་ནོ་ཞེས་སྟོན་པར་བྱེད་ཀྱི་མི་འབྱུང་བས་ན་འབྱུང་བ་མེད་པའོ་ཞེས་བྱ་བར་ངོ་བོ་སྒྲུབ་པ་ནི་མ་ཡིན་ནོ་ཞེས་བྱ་བའི་ཐ་ཚིག་གོ། །གང་ཁོ་ནས་དེ་འཐོབ་པར་ཡོངས་སུ་རྟོག་པ་ཞེས་བྱ་བ་ནི་ལམ་གང་གིས་སྤངས་པ་འཐོབ་པར་ཡོངས་སུ་རྟོག་པའི་ལམ་དེ་ཡོད་དམ་
ཐོབ་ན་སྡུག་བསྔལ་མི་འབྱུང་བར་འདོད་པར་གྱིས་ཤིག །གཞན་མྱ་ངན་ལས་འདས་པ་ཡོངས་སུ་བརྟགས་པས་ཅི་ཞིག་བྱ་བ་ཡིན་ནོ། །དེའི་སེམས་ཀྱི་རྣམ་པར་ཐར་ཞེས་བྱ་བ་ནི་བཅོམ་ལྡན་འདས་ཀྱི་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་ཚེའི་ཡིན་ནོ། །
དངོས་པོ་ཇི་ལྟ་བ་བཞིན་ནི་དམིགས་པ་ཇི་ལྟ་བ་བཞིན་ནོ། །ལྡན་པའི་དངོས་པོ་ནི་གང་ལ་ཉོན་མོངས་པ་དང་ལྡན་པར་འགྱུར་བའོ། །དངོས་པོ་དང་བཅས་པའི་ཆོས་རྣམས་ཞེས་བྱ་བ་ནི་རྒྱུ་དང་བཅས་པ་རྣམས་སོ། །ཡོངས་སུ་གཟུང་བའི་དངོས་པོ་ནི་ཡོངས་སུ་གཟུང་བར་
བྱ་བ་ཡིན་པས་ན་ཡོངས་སུ་གཟུང་བའོ། །ཐ་མར་བསྟན་པའི་ཕྱིར་ཞེས་བྱ་བ་ནི་ཚིག་ལེའུར་བྱས་པའི་མཇུག་ནས་རྣམ་པར་སྨིན་པའི་རྒྱུ་འབྱུང་སྟེ། དེའི་འབྲས་བུ་ནི་རྣམ་པར་སྨིན་པ་ཁོ་ན་ཡིན་ནོ། །བྱེད་རྒྱུའི་རྒྱུ་ནི་ཚིགས་སུ་བཅད་པའི་དང་པོ་ནས་འབྱུང་བའི་ཕྱིར་དང་པོ་
ཡིན་ཏེ། དེའི་འབྲས་བུ་ནི་བདག་སྐྱེས་ཡིན་ནོ། །བདག་ནི་བདག་པོ་ཡིན་ནོ། །དེ་ལས་སྐྱེས་པ་ནི་བདག་སྐྱེས་ཏེ་བདག་པོའི་འབྲས་བུ་ཞེས་བྱ་བའི་ཐ་ཚིག་གོ། །ཁ་ཅིག་ནི། བདག་པོའི་འབྲས་བུ་དང་པོའི་ཡིན་ཞེས་བྱ་བར་འདོན་ཏེ། འབྲས་བུ་འདི་བདག་པོའི་ཡིན་
པས་ན་བདག་པོའི་འོ། །འོ་ན་ནི་དབང་བྱེད་པ་ཞེས་བྱ་བར་འགྱུར་རོ། །འོན་ཏེ་དམིགས་ཀྱིས་བསྩལ་བའི་ཡུལ་ལ་ཡང་སྤྱིར་བསྟན་པར་སྦྱར་རོ་ཞེས་བྱ་བར་འགྱུར་ན་ནི་དེ་ལྟ་བུའི་ངོ་བོར་ཡང་འགྱུར་རོ། །དེ་ཉིད་དབང་བྱེད་པ་ཡིན་ནོ་ཞེས་བྱ་བ་ནི་མི་སྒྲིབ་པའི་དངོས་པོ་ཙམ་དུ་
གནས་པ་གང་ཡིན་པའོ། །སྐྱེད་པའི་དངོས་པོ་ཡང་ཡོད་ཅེས་བྱ་བ་ནི་གཙོ་བོའི་དངོས་པོ་ཡང་སྟེ་སྐྱེད་པར་བྱེད་པའི་དངོས་པོ་ཡང་ཞེས་བྱ་བའི་ཐ་ཚིག་གོ། །དེ་ལྟ་བས་ན་འདིས་ནི་བྱེད་རྒྱུའི་རྒྱུ་བྱེད་པ་པོ་དང་བཏང་སྙོམས་སུ་འཇུག་པ་རྣམ་པ་གཉི་ག་ལ་ཡང་བདག་པོའི་འབྲས་བུ་