འགྱུར་རོ། །དེའི་ཚེ་བུད་མེད་དེས་འགྲོ་བའི་དུས་སུ་བྱང་གི་སྒོར་གཞུག་པར་འགྱུར་ཏེ། བྱང་གི་སྒོར་ཞུགས་ནས་སྨྲས་པ། དེ་ནས་བསེ་ཤིང་འབྲས་བུའི་ནགས་མཐོང་བར་འགྱུར་ཏེ། མྱུར་བ་མྱུར་བར་བསེ་ཤིང་གི་འབྲས་བུའི་དབུས་སུ་སྔགས་ཟློས་ཤིང་འགྲོ་བར་བྱའོ། །དེ་ལ་སྔགས་ནི་འདི་ཡིན་ཏེ། ཨོཾ་
དྷཱི་དྷཱི་དྷཱིཿཧཱ་ཨོཾ་ཧཱུཾ་ཁཾ་ཨ་པ་བཱད་ཨ་པ་བཱད། དེར་ཕྱིན་ནས་ཉི་མ་བཞི་ནས་དགའ་བའི་ཚལ་ཚན་ཆེན་པོ་མཐོང་བར་འགྱུར་ཏེ་སླར་ཡང་ཤར་ཕྱོགས་ནས་ཞུགས་ནས་བལྟས་པས། ཤིང་སཱ་ལ་དང་། ཤིང་ཏ་ལ་དང་། པི་ཡཱ་ལ་དང་། ཨ་མྲ་དང་། འབྲས་བུ་ཚེར་མ་ཅན་དང་། ཆུ་ཤིང་གི་འབྲས་བུ་དང་། བིལ་
བ་དང་། ན་རངྒ་དང་། ཀ་པིཏྠ་དང་། ཛཾ་བི་ར་ལ་སོགས་པའི་འབྲས་བུ་རྣམས་དང་། མེ་ཏོག་མནྡཱ་ར་བ་ཆེན་པོ་དང་། ཤིང་ཡོངས་འདུ་དང་། ཙམ་པ་ཀ་དང་། མྱ་ངན་མེད་དང་། ཀླུ་ཤིང་དང་། བ་ཀུ་ལ་ལ་སོགས་པ་དང་། ཛཱ་ཏི་དང་། ཀུནྡ་དང་། སེ་ཕ་ལི་ཀ་དང་། ཨ་མཱ་ལཱ་དང་། ཧ་ས་ར་ཀེནྡུ་
ལ་སོགས་པ་རྣམ་པ་སྣ་ཚོགས་པའི་མེ་ཏོག་རྣམས་དང་། རྣམ་པ་སྣ་ཚོགས་པའི་རྫིང་བུ་རྣམས་ནི་པདྨ་དང་ཨུཏྤལ་ལ་སོགས་པའི་མེ་ཏོག་མཐོང་བར་འགྱུར་རོ། །སྣ་ཚོགས་པའི་འབྲས་བུ་བཟའ་བར་བྱ་བ་རྣམས་སླར་ཡང་ནགས་ཀྱི་དབུས་སུ་ཞུགས་ཏེ་འབྲས་བུ་སྣ་ཚོགས་བཟའ་བར་བྱའོ། །དེ་ལས་འདས་ནས་
ལྷ་མ་ཡིན་གྱི་གནས་གཞི་ཆེན་པོ་མཐོང་བར་འགྱུར་རོ། །གནས་གཞི་དེར་འཇུག་པར་བྱ་སྟེ་དེ་ལ་གཡོན་ནས་བསྐོར་ནས་འགྲོ་བ་ན། སཱ་ལའི་ཤིང་ཆེན་པོ་ཡོད་དོ། །དེ་ལ་ཡང་གཡོན་ནས་བསྐོར་ནས་འགྲོ་བར་བྱའོ། །ཉི་མ་གསུམ་ཚངས་པའི་གནས་བདུན་བརྩེགས་པ་མཐོང་བར་འགྱུར་ཏེ། སྣ་ཚོགས་
པའི་འབྲས་བུ་མང་པོ་རྣམས་བཟུང་ནས་འཇུག་པར་བྱ་སྟེ། ཁང་པ་དང་པོ་ན་རྗེ་བཙུན་སེང་གེ་སྒྲ་བཞུགས་པར་མཐོང་བར་འགྱུར་ཏེ་དེ་མཐོང་ནས་ལུས་ས་ལ་བབ་པའི་ཕྱག་བྱའོ། །སྒོ་ནས་ཞུགས་པ་ན་རྗེ་བཙུན་དཔལ་ནག་པོ་ཆེན་པོ་འཇིགས་པ་ཆེན་པོ་མཛད་པ་བོང་སྟོད་ཆེ་བ་དེ་མཐོང་ནས་འཇིགས་པར་མི་
བྱའོ། །གཡས་ནས་བསྐོར་ནས་བྲང་ཁང་སོ་སོར་འཇུག་པར་བྱ་སྟེ། རྗེ་བཙུན་ཕྱག་བྱ་བར་འོས་པ་ལ་མཆོད་པ་དང་བསྙེན་བཀུར་ལ་སོགས་པ་བྱའོ། །མི་མཐོང་བར་མི་འགྱུར་ཏེ་རྒོད་པའི་ཚིག་ཐོས་པར་འགྱུར་བས་དེ་ལ་འཇིགས་པར་མི་བྱ་སྟེ། གལ་ཏེ་བདུན་བརྩེགས་ཀྱི་གནས་ཐམས་ཅད་ཀྱི་བར་