གསུངས་སོ། །གང་གི་ཚེ་ཡེ་ཤེས་འདི་སྒྲུབ་པ་པོའི་རྒྱུད་ལ་བསྐྱེད་པའི་རྒྱུར་གྱུར་པ་ནི་རིགས་སོ།    །དེ་ལྟར་དེ་བཞིན་གཤེགས་པའི་རིགས་ཐམས་ཅད་ཀྱི་སྙིང་པོ་དང་། ཕྱག་རྒྱ་དང་། སྔགས་དང་། རིག་པ་འབྱུང་བའི་ཡེ་ཤེས་ཀྱི་རྒྱུད་བསྟན་ནས། ད་ནི་དེ་བཞིན་གཤེགས་
པའི་རིགས་ཐམས་ཅད་ཀྱི་སྙིང་པོ་དང་། ཕྱག་རྒྱ་དང་། སྔགས་དང་། རིག་པ་ཟློས་པ་པོ་རང་དང་གཞན་གྱི་སྐལ་བ་དང་ལྡན་པ་དང་། སྐལ་བ་དང་མི་ལྡན་པ་བརྟག་པར་བྱས་ནས་འཇུག་པར་བྱའོ་ཞེས་བྱ་བའི་དོན་བསྟན་པའི་ཕྱིར། དེ་ནས་ཞེས་བྱ་བ་ལ་སོགས་པས་རྟོག་
པ་ཐམས་ཅད་ཀྱི་ཡེ་ཤེས་འབྱུང་བའི་རྒྱུད་གསུངས་པ་ཡིན་ནོ། །རྟོག་པ་ཐམས་ཅད་ནི་རྣམ་པར་སྣང་མཛད་ལ་སོགས་པ་ནས་རིན་ཆེན་འབེབས་པའི་མཐར་ཐུག་པའི་ཡེ་ཤེས་འདས་པ་དང་མ་འོངས་པ་དང་། ད་ལྟར་བྱུང་བའི་དངོས་པོ་ཚིག་དེ་ལ་ངེས་པ་ཡིན་ནོ་ཞེས་གསུངས་སོ། །
རིགས་ཐམས་ཅད་ཀྱི་དཀྱིལ་འཁོར་ཆེན་པོར་བཤད་པའི་སྔགས་ཀྱི་སྙིང་པོ་དེ་བཟླ་བར་བྱའོ། །གང་གི་ཡིན་པར་རིག་པར་བྱ་ཞེ་ན། བདག་གམ་གཞན་ཡང་རུང་བའོ། །གང་ལ་རིག་པར་བྱ་ཞེ་ན། འདས་པ་དང་བྱུང་བ་དང་འབྱུང་བར་འགྱུར་བའོ། །གང་གིས་མཐོང་བ་ནི་
མིག་གི་རྣམ་པར་ཤེས་པའོ། །ཐོས་པ་ནི་རྣ་བའི་རྣམ་པར་ཤེས་པའོ། །ཐམས་ཅད་དེ་བཞིན་དུ་དེ་ཤེས་པར་བྱའོ། །འདི་སྐད་སྟོན་པ་ཡིན་ཏེ། བདག་དང་གནས་བསྲུང་བ་ཇི་ལྟ་བ་བཞིན་དུ་བྱས་ན། རང་གི་རིགས་ཀྱི་དཀྱིལ་འཁོར་ཆེན་པོ་ལས་བཤད་པའི་རང་གི་ལྷའི་རྣལ་འབྱོར་ཕྱག་
བཞིའི་མཐར་ཐུག་པ་རྗེས་སུ་སྤྱད་ལ། རང་གི་སྙིང་གའི་ཟླ་བ་ལ་རང་གི་ཕྱག་རྒྱའང་དེའི་དབུས་སུ་བཟླས་པའི་ཡི་གེ་རྣམ་པར་བསམས་ཏེ། དེ་ཉིད་བརྗོད་པར་བྱའོ། །ཆོས་ཐམས་ཅད་གཟུགས་བརྙན་དང་མཚུངས་པའི་བདེན་པ་གང་ཡིན་པ་དེའི་བདེན་པས་དེ་འདས་པ་དང་
མ་འོངས་པ་དང་། ད་ལྟར་བྱུང་བའི་སེམས་ཀྱི་བདག་ཉིད་ཇི་ལྟ་བ་དེས་ཐམས་ཅད་བདག་ལ་སོ་སོར་སྣང་བར་གྱུར་ཅིག་ཅེས་བདེན་པའི་བྱིན་གྱི་རླབས་བྱས་ལ། ཇི་སྲིད་ཐམས་ཅད་དུ་མཐོང་བ་དང་ཐོས་པར་འགྱུར་བ་དེ་སྲིད་ཀྱི་བར་དུ་གནས་པར་བྱའོ། །ད་ནི་