ཏུ་བསྡམས། །རབ་ཏུ་བརྐྱང་ནས་བྱུགས་པའོ། །པདྨའི་སྒེག་མོ་ལ་སོགས་པ་ནས། པདྨའི་དྲིའི་མཐར་ཐུག་པའི་དམ་ཚིག་གི་ཕྱག་རྒྱའོ། །རྡོ་རྗེ་བསྡམས་པ་དམ་བྱས་ལ། །མཛུབ་མོ་གཉིས་ནི་མཉམ་སྦྱར་ནས། །བཀུག་ནས་རྩེ་མོ་སྦྱར་བ་ནི། །རྟ་མགྲིན་གྱི་
ནི་ཡིན་པར་བཤད། །རྡོ་རྗེ་ཐལ་མོ་མཉམ་སྦྱར་ལ། །མཛུབ་གཉིས་མདུད་པར་མདུད་ན་ནི། །དོན་ཡོད་ཞགས་པའི་ཕྱག་རྒྱ་ཡིན། །མཐེབ་མཛུབ་ལྕགས་སྒྲོག་འདྲ་བར་བྱ། །རྡོ་རྗེ་དབབ་པའི་ཚུལ་གྱིས་ནི། །པདྨོའི་ཐལ་མོ་མཉམ་སྦྱར་ལ། །སྲིན་ལག་མཐེའུ་ཆུང་གཉིས་སྦྱར་ཏེ། །
མཐེ་བོ་གཉིས་བཅུག་བར་དུ་བཙིར། །ཞེས་བྱ་བ་ནི། རྟ་མགྲིན་ནས་བརྩམས་ནས་པདྨ་འབེབས་པའི་མཐར་ཐུག་པའི་དམ་ཚིག་གི་ཕྱག་རྒྱའོ། །རྡོ་རྗེ་དབྱིངས་ཀྱི་དབང་ཕྱུག་མ་དང་། རྡོ་རྗེ་ཆོས་མ་དང་། སངས་རྒྱས་དབང་བསྐུར་མ་དང་། ཆོས་ཀྱི་དམ་ཚིག་མ་དང་། སྒོ་སྣ་ཚོགས་
མ་རྣམས་ནི་ཕྱག་རྒྱ་ཆེན་པོ་ཉིད་དམ་ཚིག་གི་ཕྱག་རྒྱའི་སྦྱོར་བས་དམ་ཚིག་གི་ཕྱག་རྒྱར་འགྱུར་རོ། །དེ་ནས་པདྨོ་གསང་བའི་པདྨོའི་རིགས་ཀྱི་གཟུངས་ཀྱི་དཀྱིལ་འཁོར་གྱི་ཆོས་ཀྱི་ཕྱག་རྒྱར་འགྱུར་རོ། །དེ་ལ་ཧྲཱི་ནི་སངས་རྒྱས་པདྨའི་འོ། །གྲ་ནི་པདྨ་རྒྱལ་པོའི་གཟུངས་ཀྱིའོ། །པྲ་ནི་ཆགས་
མའི་འོ། །ཧ་ནི་ལེགས་མའི་འོ། །ཤྲཱི་ནི་པདྨ་ཁྲོ་གཉེར་མའི་འོ། །ས་ནི་པདྨ་ཉི་མའི་འོ། །དཱ་ནི་པདྨ་ཟླ་བའི་འོ། །ཧ་ནི་པདྨ་བཞད་པའི་འོ། །གཱ་ནི་སྒྲོལ་མའི་འོ། །དྷ་ནི་པདྨ་རྣོན་པོ་མའི་འོ། །ཀྲཱ་ནི་པདྨ་རྒྱུའི་གཟུངས་ཀྱིའོ། །བཱ་ནི་པདྨ་གསུང་བའི་འོ། །བ་ནི་གར་གྱི་དབང་ཕྱུག་གི་འོ། །ར་
ནི་བསྲང་བ་མའི་འོ། །ཥ་ནི་གནོད་སྦྱིན་མའི་འོ། །ཨ་ནི་པདྨའི་ཁུ་ཚུར་གྱི་གཟུངས་ཀྱིའོ། །ཆོས་ཀྱི་ཕྱག་རྒྱ་ནི་ལྗགས་ལ་བསམ་པར་བྱ་སྟེ། རྣམ་པར་སྣང་མཛད་ལ་སོགས་པ་ནས་པདྨ་འབེབས་པའི་མཐར་ཐུག་པ་ནི་འགྲོ་བ་འདུལ་བའི་དཀྱིལ་འཁོར་ཆེན་པོ་ལས་བཤད་པ་ཉིད་གཟུང་བར་
བྱའོ། །ལས་ཀྱི་ཕྱག་རྒྱ་མདོར་བསྡུས་ནས། །གསང་བའི་ཁུ་ཚུར་གཉིས་པའོ། །ཞེས་བྱ་བ་ནི་པདྨའི་ཁུ་ཚུར་གྱི་གཟུངས་ཀྱི་ཕྱག་རྒྱ་ཆེན་པོ་དང་། དམ་ཚིག་གི་ཕྱག་རྒྱ་གཉིས་སུ་བྱས་ནས་འགྲོ་བ་འདུལ་བའི་དཀྱིལ་འཁོར་ཆེན་པོ་ལས་བཤད་པའི་སྦྱོར་བས་རྡོ་རྗེ་དབྱིངས་ཀྱི་དབང་ཕྱུག་མ་ལ་སོགས་