ལ་འཆད་པར་འགྱུར་བའི་རིགས་པས་གོ་རིམས་བཞིན་དུ་གཞག་སྟེ། ལས་ཀྱི་དཀྱིལ་འཁོར་གྱི་ཇི་ལྟ་བའི་རིག་པ་རེ་རེ་ཞིང་ཡང་ཁྲི་བཟླས་པར་བྱའོ། །དེ་ལྟར་བྱས་ནས་ཕྱིས་ནོར་བུའི་རིགས་ཀྱི་ལས་ཀྱི་དཀྱིལ་འཁོར་ལས་གསུངས་པའི་ཏིང་ངེ་འཛིན་གསུམ་ཞག་བདུན་བསྒོམ་པར་བྱའོ། །དེ་ནས་
དཀྱིལ་འཁོར་འདི་བྲི་བར་བྱའོ། །ཇི་ལྟར་སྲད་བུ་བྲི་བར་བྱ་ཞེ་ན། དཀྱིལ་འཁོར་ཆེན་པོའི་ཚུལ་དུ་ནི། །དཀྱིལ་འཁོར་ཐམས་ཅད་སྲད་བུ་བྲེ། །ཞེས་བྱ་བ་སྨོས་ཏེ། དོན་ཐམས་ཅད་གྲུབ་པའི་དཀྱིལ་འཁོར་ཆེན་པོའི་དབྱིབས་ཀྱི་ཚུལ་གྱིས་འདིའི་ཕྱི་དང་ནང་གི་ཐིག་གདབ་པར་བྱའོ། །དེ་ཡི་དབུས་
སུ་ཚུལ་བཞིན་དུ། །ཞེས་བྱ་བ་ནི་དེ་བྲིས་པའི་རྗེས་ཐོགས་ཉིད་ལ་དོན་ཐམས་ཅད་གྲུབ་པའི་དཀྱིལ་འཁོར་ལས་བཤད་པ་བྲི་བའི་ཆོ་གས་བཅོམ་ལྡན་འདས་རྣམ་པར་སྣང་མཛད་བྲིས་ལ་གཞག་པར་བྱའོ། །སེམས་དཔའ་ཆེན་པོའི་ཚུལ་གྱིས་ནི། །རིན་ཆེན་མཆོད་པ་རྣམས་བྲིའོ། །ཞེས་བྱ་
བ་ནི་ནོར་བུའི་མཚན་མ་ལ་སོགས་པ་ནས་ནོར་བུ་འབེབས་པ་ལ་མཐར་ཐུག་པའི་ནོར་བུའི་སེམས་དཔའ་རྣམས་དོན་ཐམས་ཅད་གྲུབ་པའི་དཀྱིལ་འཁོར་ཆེན་པོ་བཞིན་དུ་བྲི་བར་བྱའོ། །དེ་ལྟར་ནོར་བུའི་མཚན་མ་འཛིན་པ་ལ་སོགས་པ་ནས་ནོར་བུ་འབེབས་པའི་མཐར་ཐུག་པ་དེ་དག་རིག་པ་རྣམས་
ཀྱིས་བྲི་བར་བྱའོ་ཞེས་བྱ་བའི་ཐ་ཚིག་གོ། །དེའི་དོན་ནི་འདི་སྐད་སྟོན་པ་ཡིན་ཏེ། ཨོཾ་བཛྲ་རཏྣ་བུ་ཛ་ཨ་གྷྲ་ཞེས་བྱ་བའི་རིག་པ་འདིས་རྣམ་པར་སྣང་མཛད་རང་གི་གནས་སུ་གཞག་པར་བྱའོ། །ཨོཾ་མ་ཎི་ས་མ་ཡ་ཧཱུཾ། ཞེས་བྱ་བ་ནི་རྡོ་རྗེ་ནོར་བུ་ཆེན་མོའི་ཕྱག་རྒྱའོ། །ཨོཾ་མ་ཎི་རཏྣ་ཨ་བྷི་ཥེ་ཀ་མཱ་ལ་ཧཱུཾ། 
ཞེས་བྱ་བ་ནི་རྡོ་རྗེ་རིན་ཆེན་མྱུ་གུ་མའིའོ། །ཨོཾ་མ་ཎི་རཏྣ་པདྨོ་ཧཱུཾ། ཞེས་བྱ་བ་ནི་ནོར་བུ་རིན་ཆེན་པདྨའི་འོ། །ཨོཾ་མ་ཎི་པྲ་བེ་ཤ་ས་མ་ཡ་ཧཱུཾ། ཞེས་བྱ་བ་ནི་ནོར་བུ་རིན་ཆེན་ཆར་འབེབས་མའི་འོ། །ཨོཾ་སརྦྦ་ཨརྠ་སིདྡྷི་པྲ་ཀཱ་ར་ཨ་བྷི་ཥེ་ཀ་ཧཱུཾ། ཞེས་བྱ་བ་ནི་བཅོམ་ལྡན་འདས་དོན་ཐམས་ཅད་གྲུབ་པའི་འོ། །ཨོཾ་
བཛྲ་མ་ཎི་དྷ་ར་ནི་ས་མ་ཡེ་ཧཱུཾ། ཞེས་བྱ་བ་ནི་ནོར་བུ་མཚན་མའི་རྡོ་རྗེ་ནོར་བུ་གཟུགས་ཀྱི་མཚན་མའི་རིག་པའོ། །ཨོཾ་མ་ཎི་རཏྣ་ཨཱ་ཀཪྵ་ས་མ་ཡ་ཧཱུཾ། ཞེས་བྱ་བ་ནི་རིན་ཆེན་རྒྱལ་པོའི་ནོར་བུའི་རིན་ཆེན་འགུགས་མའི་འོ། །ཨོཾ་མ་ཎི་རཏྣ་རཱ་ག་ར་ཏི་ཀརྨ་པཱུ་ཛ་པྲ་མ་ཏ་ཡ་ཧཱུཾ། ཞེས་བྱ་བ་ནི་ནོར་བུ་ཆགས་པའི་ནོར་བུ་