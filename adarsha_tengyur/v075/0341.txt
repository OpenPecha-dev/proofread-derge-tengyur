དམ་ཚིག་གསུམ་གྱི་རྒྱལ་པོའི་རྟོག་པ་ནས་གསུངས་པ། །རྡོ་རྗེ་འཛིན་པས་ལེགས་པར་གསུངས་པའི་བསྟོད་པའོ། །དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།     ༄༅༅། །རྒྱ་གར་སྐད་དུ། སྟུ་ཏི་ཨ་ནུ་ཤཾ་ས། 
བོད་སྐད་དུ། བསྟོད་པའི་ཕན་ཡོན། འདི་དག་སངས་རྒྱས་ཐམས་ཅད་ཀྱི། །ཡང་དག་ཡོན་ཏན་རྒྱ་ཆེན་ཡིན། །དེ་དག་ལན་ཅིག་བརྗོད་པས་ཀྱང་། །གང་ཕྱིར་སྔགས་པས་ཐམས་ཅད་འགྲུབ། །བསྟོད་པའི་རྒྱལ་པོ་འདི་དག་གིས། །དེ་བཞིན་གཤེགས་པ་མཉེས་བྱེད་དེ། །
བསྐལ་པར་གནས་དང་ལྷག་པ་དང་། །དངོས་གྲུབ་རྒྱ་ཆེན་སྟེར་བར་གསུངས། །བལྟ་བས་ཆོག་མི་ཤེས་པ་ཡི། །བདག་ཉིད་སྐུ་ཡང་སྟོན་པར་མཛད། །རྣམ་པར་སྣང་མཛད་མགོན་པོ་ཆེ། །མི་བསྐྱོད་པ་དང་རིན་ཆེན་འབྱུང་། །དག་པའི་རྒྱལ་བ་སྣང་མཐའ་ཡས། །དོན་
ཡོད་གྲུབ་རྒྱལ་ཐམས་ཅད་ཀྱིས། །གསེར་འགྱུར་དང་ནི་བཅུད་ཀྱིས་ལེན། །དེ་ཉིད་མཆོག་ཀྱང་རབ་ཏུ་སྦྱིན། །དངོས་གྲུབ་དགར་གྱུར་རྣམས་ཡངས་ཤིང་། །མ་ལུས་དོན་རྣམས་ཕུན་ཚོགས་པ། །བསམ་པ་ཀུན་ཡང་རྫོགས་བྱེད་པའི། །ཡིད་ལ་སེམས་པ་སྟེར་བར་མཛད། །
ཤེས་རབ་ཆེ་དང་སྟོབས་ཤུགས་རྣམས། །མཆོག་ཏུ་དགེ་བ་སྣང་བར་མཛད། །ཅེས་པ་བསྟོད་པའི་ཕན་ཡོན་དང་བཅས་པ་འདི་ཉིད་ནི་རྣལ་འབྱོར་ཆེན་པོའི་རྒྱུད་རྡོ་རྗེའི་དཀྱིལ་འཁོར་གྱི་རྒྱན་ལས་གསུངས་པ་ཡིན་ནོ། །དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།         །།
༄༅༅། །རྒྱ་གར་སྐད་དུ། ཏྲི་ས་མ་ཡཾ་ས་མ་ཡ་སཱ་དྷ་ནཾ། བོད་སྐད་དུ། དམ་ཚིག་གསུམ་གྱི་དམ་ཚིག་གི་སྒྲུབ་ཐབས། སངས་རྒྱས་ལ་ཕྱག་འཚལ་ལོ། དམ་ཆོས་གཤེ་བར་མི་བྱ་ཞིང་། །སྤང་བར་ནམ་ཡང་མ་ཡིན་ནོ། །རྫོགས་སངས་རྒྱས་དང་བྱང་ཆུབ་སེམས། །དེ་
དག་ཀུན་མིན་བྱ་བ་མིན། །བླ་མ་དབང་བྱ་བརྙས་མི་བྱ། །ལུས་ཅན་རྣམས་ནི་བརྡེག་མི་བྱ། །སྔགས་དང་ཕྱག་རྒྱ་རང་མི་བྱ། །ཆུད་ཀྱང་ངེས་པར་མི་གསན་ནོ། །སེར་སྣ་དང་ནི་ཆང་བཏུང་བར། །ནམ་ཡང་བྱ་བ་མ་ཡིན་ནོ། །རྡོ་རྗེའི་གཟུགས་ནི་མི་འགོང་ཞིང་། །བཟའ་བར་བྱ་བ་