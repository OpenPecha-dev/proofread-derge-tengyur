ང་རྒྱལ་གྱི་སེར་སྣས་ཆགས་སོ། །དེ་འདུལ་བའི་ཕྱིར་རིན་ཆེན་འབྱུང་ལྡན་ལྷ་ཚོགས་ཀུན་སྤྲུལ་པས། སེར་སྣ་ལོག་སྟེ་མཉམ་པ་ཉིད་ཀྱི་ཡེ་ཤེས་སྐྱེས་སོ། །འོ་ན་བྱང་སེམས་རྡོ་རྗེ་ལ་དགོས་པ་ཅི་ཡོད་ཅེ་ན། དེ་ཡང་ཉོན་མོངས་པ་ལྔ་འདུལ་བ་ལྷ་གཞོན་ནུ་གདོང་
དྲུག་གི་སྐབས་སུ་འབྱུང་ངོ་། །དེ་ལྟར་ཡེ་ཤེས་ལྔ་པོ་ཉམས་ཅི་ཞེ་ན། འདོད་པ་ནས་མགུ་བའི་བར་དུའོ། །དེ་ཡང་སྔོན་འཕགས་པ་འཇམ་དཔལ་བྲམ་ཟེ་དྲི་མེད་དུ་བཞུགས་པ་སངས་རྒྱས་རྔ་སྒྲ་དབྱངས་ཀྱི་རྒྱལ་པོ་ལ་གདམས་ངག་ཞུ་བའི་དུས་སུ། ཡོན་མེད་ནས་ནོར་ཚོལ་དུ་
འོངས་པས་ཀཱཪྵཱ་པ་ཎ་གསེར་ཞོ་གཉིས་ཙམ་རྙེད་པས་ལམ་མ་ཆོད་ནས་བྲག་ཕུག་སྟོང་པ་ཅིག་ཏུ་ཉལ་བས། རྐུན་མོ་གསུམ་བྱུང་ནས་ཁྱོད་མི་བསད་ཀྱིས་ནོར་བླང་ཟེར་ནས་ང་ལ་མེད་བྱས་པས་མཉན་རྙེད་པའི་གསེར་བྱིན་པས། ད་རུང་བླང་ཟེར་མི་སྟེར་ན་མིག་འབྱིན་ཟེར། ད་ང་ལ་
མེད་བྱས་པས་མིག་ཕྱུང་ངོ་། །དེར་བྱང་ཆུབ་སེམས་དང་མ་བྲལ་ལོ། །དུས་དེར་ཡུལ་གྱི་ལྷ་མ་ཡིན་རྣམས་ན་རེ་བྱ་བ་མི་རིགས་པ་དེ་ལྟར་བྱེད་པ་ཟེར་ནས་བསད་སྙམ་ནས་བརྡུང་དུ་ཕྱིན་པས་དེ་ཤིན་ཏུ་མདངས་དང་ཁ་དོག་དང་ལྡན་པར་འདུག་ནས་ལུས་བོང་ཆེ་ཞེས་པའོ། །དེའི་འབྲས་
བུ་གང་ཞེ་ན། མིང་ནས་གསལ་བ་ཆེ་བའི་བར་རོ། །དེ་ཡང་འཕགས་པ་འཇམ་དཔལ་གྱི་ཞིང་ཁམས་དང་སངས་རྒྱས་པའི་མཚན་སྟོན་ཏེ་མིང་ཡང་ཆེ་ཞིང་རྒྱ་ཆེ་བ་ནི། མཚན་སངས་རྒྱས་ཀུན་དུ་གཟིགས་ཞེས་བྱ་བ་ཆོས་ཉིད་ཀུན་ལ་གཟིགས་པ་དང་གདུལ་བྱ་ཀུན་ལ་གཟིགས་སོ། །
དེ་ཡང་ཡངས་པ་ནི་ཞིང་ཁམས་ཏེ། སྨོན་ལམ་ཡོངས་སུ་རྫོགས་པ་ཞིང་དག་པ་ལ་རྡུལ་མེད་པར་བསགས་པ་ཞེས་བྱ་བ་རིན་པོ་ཆེའི་རྒྱུ་ལས་གྲུབ་སྟེ། བྱང་ཆུབ་ཀྱི་ཤིང་གི་འོད་ཀྱི་མེ་ཏོག་ཁ་བྱེ་ཟུམ་པ་ལས་ཉིན་མཚན་གྱི་མིང་མེད་པ་ཞིང་དེའི་སྟེང་གི་བར་སྣང་ལས་རོལ་མོའི་སྒྲ་
བྱང་ཆུབ་སེམས་དཔའི་སྡེ་སྣོད་དང་འཇམ་དཔལ་མཚན་བརྗོད་པའི་སྒྲ་རྒྱུན་མི་འཆད་པ། ཉན་ཐོས་དང་། རང་སངས་རྒྱས་དང་བུད་མེད་ཀྱི་མིང་མི་གྲག །སངས་རྒྱས་དང་བྱང་ཆུབ་སེམས་དཔའ་ཤ་སྟག་བཞུགས་པ། སྡུག་བསྔལ་གྱི་མིང་མི་གྲག་པ་ཆེ་ལ་ཡངས་ཏེ་ནི་སྣང་བ་