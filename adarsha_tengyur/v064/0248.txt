ཚོགས་བསྟན་ཏེ། ཆོས་ཀྱི་དབྱིངས་རྣམ་པར་དག་པའི་ཡེ་ཤེས་སྐྱེས་སོ། །བཞི་པ། མཆོད་པ་ཆེན་པོ་ཁྲོ་བ་ཆེ། །ཞེས་པ་ནི་ལྷ་ཚོགས་བདག་ཅེས་པ་མ་ཧཱ་དེ་བ་ལ། ཆུང་མ་གསུམ་ཡོད་པའི་འབྲིང་མོ་ཀླུ་མོ་ཡིད་འོང་དགའ་མ་ལ་བུ་བཟང་སྡུག་ལ་འོད་ཆགས་པ་ཀུན་གྱིས་བལྟ་ཡང་
མི་བྲ་བ་གཅིག་ཡོད་པ་དེ་སེང་གེའི་ཁྲི་ལ་ལག་ན་རིན་པོ་ཆེ་ཐོགས་ནས་ཡོད་པ་ལ། དེ་ཨུ་མས་ཟས་ཞིམ་པོ་ཁྱེར་ནས་བལྟར་འོངས་པས་སྒོ་བཅད། ཚོགས་བདག་ན་རེ་ངའི་བྱད་ལེགས་མོ་འདི་མོས་མཐོང་ན་ང་ལ་མོ་ཆགས་པ་སྐྱེ། མོ་དམོད་པ་ཆེ་བས་སྙམ་ནས་གླང་པོ་ཆེ་ཅིག་གི་སྣ་
བཅད་ནས་ཚོགས་བདག་གི་སྣ་ལ་གླན་པས་དེར་ཨུ་མས་མཐོང་ནས་ང་དགའ་ནས་ཟས་ཁྱེར་ནས་བལྟ་བ་ལ་མི་སྡུག་པ་བྱེད་པ་ཁྱོད་ལ་དུས་རྟག་ཏུ་གླང་སྣར་ཤོག་ཅིག །ལག་གི་རིན་པོ་ཆེ་ལ་ཕུག་ཏུ་སོང་ཅིག །སེང་གེའི་ཁྲི་བྱི་ལར་སོང་ཅིག་ཟེར་ནས། དེ་ལྟར་སོང་ནས་ཤིན་ཏུ་ངོ་ཚ་ནས་
སུ་བྱུང་བ་ལ་རྡེག །ཁྲོ་བོ་དེ་གདུལ་བའི་ཕྱིར་ཁྲོ་བོ་དོན་ཡོད་གྲུབ་པའི་ལྷ་ཚོགས་བསྟན། དེར་བྱ་བ་གྲུབ་པའི་ཡེ་ཤེས་སྐྱེས་སོ། །ལ་ལ་དག་གཟའ་བརྒྱད་དང་ཀླུ་གདུག་པ་ཅན་གདུལ་བའི་ཕྱིར་ཟེར་རོ། །ལྔ་ནི་མཆོད་པ་ཆེན་པོ་ནས་སེལ་བར་བྱེད་ཅེས་པ་ནི་ལྷ་ནོར་ལྷ་
གདུལ་བའི་ཕྱིར་ཏེ། སྔོན་ལྷ་དང་ལྷ་མ་ཡིན་འཐབ་པས་ལྷས་མ་ཐུབ་ནས་བརྒྱ་བྱིན་གྱིས་རྨི་ལམ་བརྟགས་པས་རི་རབ་ཀྱི་ཟོམ་ན་དྲང་སྲོང་མཐུ་བོ་ཆེ་ཅིག་ཡོད་པ་ལ། དེ་ལྷ་མོ་ཅིག་གིས་བསླུས་ནས་དེ་ལ་བུ་ཚ་མིང་སྲིང་གསུམ་ཡོད། དེ་ལས་གཉིས་ཀྱིས་ལྷ་མ་ཡིན་ཐུབ་སྟེ་འོང་
བར་རྨིས། དེར་ཀུན་གྱིས་གྲོས་བྱས་ནས་ལྷའི་མདངས་ལས་སྤྲུལ་པའི་ཨུ་མ་ཞེས་བྱ་བ་མཛེས་པ་ཅིག་དྲུང་དུ་བཏང་བས་དྲང་སྲོང་ན་རེ་ཁྱེད་གང་ནས་འོངས་གར་འགྲོ་ཟེར། ང་ཁྱེད་ཀྱི་བྱན་མོ་ལ་འོངས་བྱས་པས་ལོ་གསུམ་ཆགས་པ་སྤྱད་པས་མ་ཕྲེལ་ནས། ཤར་ལྷོའི་མེ་ལྷས་
མེའི་འཁོར་ལོ་ཅིག་བར་དུ་སྦར་བས་ཕྲེལ་ལོ། །མིང་སྲིང་གསུམ་གྱི་ཆེན་པོ་མགོན་པོ་ནག་པོས་གཡས་སུ་དྲངས། དཔལ་ལྷ་མོས་གཡོན་དུ་དྲངས་ནས་ལྷ་མ་ཡིན་ཕུང་བར་བྱས། ཐ་ཆུངས་ནོར་ལྷ་ཨཱརྱ་ཛམྦྷ་ལ་ཡིན་ཏེ། ཁོ་ལ་ནོར་བུ་རིན་པོ་ཆེ་ནེའུ་ལེའི་རྐྱལ་བུ་གང་ཡོད་པས། མ་རིག་པ་