འདྲི་བ་གསལ་བར་བྱེད་པའོ། །རི་དྭགས་ཀྱི་མགོའི་སོར་མོ་ལྔ་དང་དྲཥྚུ་ཞེས་པའི་ངག་གཉིས་ཀ་ནི་ལན་ནོ། །སྐྱེས་པ་ནི་ཌཱ་རུ་བརྗོད་པར་བྱའོ། །ཡི་གེ་རེ་རེ་ཙམ་གྱི་སྐབས་སུ་བབ་པ་ཇི་ལྟ་བར་ཐ་སྙད་བྱ་བའི་དོན་དུའོ། །ཌཱི་ནི་བུད་མེད་དོ། །པུ་ནི་
རེངས་པའོ། །སུ་ནི་ཟ་བའོ། །མ་ནི་འ་མའོ། །ཡོ་ནི་ཆུང་མའོ། །སྲིང་མོ་ནི་བྷིའོ། །གྲོགས་མོ་ནི་དྷཱིའོ། །བུ་མོ་ནི་ལུའོ། །ཁྲག་ནི་ཏིའོ། །ཞི་བའི་སྟེ་ཁུ་བའི་བཏུང་བ་ནི་སའོ། །བཏུང་བྱ་ནི་པིའོ། །ཤཱ་ནི་ཕཱིའོ། །ཟ་བ་ནི་བྷའོ། །རྣལ་འབྱོར་མ་འདུ་བའི་གནས་
ནི་བྷུའོ། །དུར་ཁྲོད་ནི་པཱིའོ། །ཤ་བི་ནི་བྷུའོ། །རྣལ་འབྱོར་མ་ནི་ཧཱིའོ། །ལཱ་མའི་རིགས་ཅན་རྣམས་གའོ། །གཟུགས་ཅན་མའི་རིགས་ཅན་རྣམས་ཏྲིའོ། །མཁའ་འགྲོ་མའི་རིགས་ཅན་རྣམས་ཀུའོ། །དུམ་སྐྱེས་མའི་རིགས་ཅན་རྣམས་ཧཱའོ། །བྱིན་པ་གཉིས་ནི་
ཛའོ། །དཔུང་པ་གཉིས་ནི་རྐེའོ། །མངོན་དུ་སྨྲ་བ་ནི་བྷའོ། །ལེགས་པར་འོངས་པའི་ངག་ནི་སྭཱའོ། །པུལླི་ར་མ་ལ་ཡ་ནི་པུའོ། །ཛཱ་ལནྡྷ་ར་ནི་ཛཱའོ། །ཨོ་ཌི་ཡ་ན་ནི་ཨོའོ། །ཨརྦུ་ད་ནི་ཨའོ། །གོ་དཱ་ཝ་རཱི་ནི་གོའོ། །རཱ་མེ་ཤྭ་ར་ནི་རཱའོ། །དེ་ཝཱི་ཀོ་ཊི་ནི་དེའོ། །མཱ་
ལ་ཝ་ནི་མཱའོ། །ཀཱ་མ་རཱུ་པ་ནི་ཀཱའོ། །ཨོ་ཏྲེ་ནི་ཨོའོ། །ཏྲི་ཤ་ཀུ་ནི་ཏྲིའོ། །ཀོ་ས་ལ་ནི་ཀོའོ། །ཀ་ལིངྐ་ནི་ཀའོ། །ལམྤཱ་ཀ་ནི་ལའོ། །ཀཱཉྩི ནི་ཀཱའོ། །ཧི་མཱ་ལ་ཡ་ནི་ཧིའོ། །པྲེ་ཏ་པུ་རི་ནི་པྲེའོ། །གྲྀ་ཧ་དེ་ཝ་ནི་གྲྀའོ། །སཽ་རཱཥྚ་ནི་སཽའོ། །སུ་ཝརྞ་དྭཱི་པ་ནི་སུའོ། །
ནཱ་ག་ར་ནི་ནཱའོ། །སིནྡྷུ་ནི་སིའོ། །མ་རུ་ནི་མའོ། །ཀུ་ལུ་ཏཱ་ནི་ཀུའོ། །བརྡ་གཞན་ཡང་བསྟན་པའི་ཆེད་དུ་གསུངས་པ། དེ་ནས་ཞེས་པ་ལ་སོགས་པའོ། །བརྡ་ནི་འདུ་བར་འདོད་པའི་རྣལ་འབྱོར་མ་རྣམས་ཀྱི་བརྡའོ། །མིང་པོ་ནི་རྣལ་འབྱོར་པའོ། །སྲིང་མོ་
ནི་རྣལ་འབྱོར་མའོ། །པོ་ཏཾ་གི་ནི་ཕྱག་བྱེད་པའོ། །པྲ་ཏི་པོ་ཏཾ་གི་ནི་ཕྱག་གི་ལན་ནོ། །འགྲོ་བ་ནི་ག་མུའོ། །ལོང་བ་ནི་ལུམ་པའོ། །བྱིན་ཅིག་པ་ནི་ན་ག་རའོ། །ལེན་པ་ནི་ཙ་ཊུ་ཀའོ། །དཔའ་བོ་ནི་ཧྲི་ད་ཡའོ། །གསོད་པ་ནི་ཀོ་ར་ཝཱ་དང་ཀཽ་ར་ཝའོ། །དྲིལ་བུ་ནི་