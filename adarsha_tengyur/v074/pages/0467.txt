དང་སྤྱི་བླུགས་འཛིན་པ། རླུང་དུ་རུས་སྦལ་ལ་སྤེན་པ་ནག་པོ་དབྱུག་པ་དང་ཕྲེང་བ་འཛིན་པ། བྱང་དུ་སྒྲ་གཅན་དམར་ནག་ཉི་མ་དང་ཟླ་བ་འཛིན་པ། དབང་ལྡན་དུ་མཇུག་རིང་གནག་ཅིང་དུ་བའི་མདོག་རལ་གྲི་དང་སྦྲུལ་ཞགས་འཛིན་པའོ། །དེ་ནས་ཕྱི་རོལ་གྱི་ཁོར་
ཡུག་ལ་ཤར་གྱི་ཕྱོགས་སུ་མེ་ཐབ་ཀྱི་སྟན་ལ་གནས་པའི་སྨིན་དྲུག་སྔོ་བསངས། ཁྱུ་མཆོག་ལ་ཞོན་པའི་སྣར་མ་དཀར་མོ། རི་དགས་ལ་ཞོན་པའི་མགོ་ནག་མོ། སྦྲུལ་ཆེན་ལ་གནས་པའི་ལག་སེར་མོ། པདྨ་ལ་གནས་པའི་ནབ་སོ་སེར་མོ། བུམ་པ་ལ་གནས་པའི་རྒྱལ་སྔོ་བསངས། 
བྱ་རོག་གི་སྟན་ལ་སྐག་དཀར་མོ། ལྷོ་རུ་མ་ཧེའི་སྟན་ལ་མཆུ་གུར་ཀུམ་ལྟ་བུ། རྡོའི་སྟན་ལ་གྲེ་ལྗང་གུ། རྡོའི་སྟན་ལ་སྦོ་ལྗང་གུ། གླང་པོ་ཆེ་ལ་ཞོན་པའི་མེ་བཞི་དཀར་མོ། རྨ་བྱ་ལ་གནས་པའི་ནག་པ་ལྗང་གུ། ཁྱོགས་ལ་ཞོན་པའི་ས་རི་སེར་མོ། ལུག་ལ་གནས་པའི་ས་ག་ནག་
མོ། ནུབ་ཏུ་ངང་པ་ལ་གནས་པའི་ལྷ་མཚམས་སྔོ་བསངས། རུས་སྦལ་ལ་གནས་པའི་སྣོན་སེར་མོ། ལ་ཕུག་ལ་གནས་པའི་སྣུབས་སེར་མ། སྟན་ནང་ཚངས་ཅན་ལ་གནས་པའི་ཆུ་སྟོད་ནག་མོ། ཤིང་ཤར་ལ་གནས་པའི་ཆུ་སྨད་དཀར་མོ། སེང་གེའི་སྟན་ལ་གྲོ་བཞིན་སྔོ་བསངས། 
རོ་ལ་གནས་པའི་བྱི་བཞིན་དཀར་མོ། དོམ་ལ་གནས་པའི་མོན་གྲུ་སེར་སྐྱ། སྤྲིན་ལ་གནས་པའི་མོན་གྲེ་ནག་མོ། ངང་པ་ལ་གནས་པའི་ཁྲུམས་སྟོད་ལྗང་གུ།༼ མོན་གྲུ་ནས་ཁྲུམས་སྨད་ཀྱི་བར་གྱི་བཞི་པོ་མ་ཕྱི་ལ་ཆད་པ་ཁ་སྐང་བ་ཡིན་ཡང་གདན་འདི་རྣམས་མ་ངེས་པས་སླར་དཔྱད་དགོས། ༽གླང་ལ་ཞོན་པའི་ཁྲུམས་སྨད་སེར་མོ། འཁོར་ལོ་ལ་གནས་པའི་ནམ་གྲུ་སེར་སྐྱ། རྟ་ལ་ཞོན་པའི་དབྱུ་གུ་དཀར་མོ། 
ཡི་དགས་ཀྱི་སྟན་ལ་བྲ་ཉེ་ལྗང་གུ་སྟེ། ལྷ་མོ་ཉི་ཤུ་རྩ་བརྒྱད་པོ་འདི་རྣམས་གཡོ་བའི་སྟོད་གཡོགས་གྱོན་པ། ཐལ་མོ་སྦྱར་བ་དག་ཏུ་བསྒོམ་པར་བྱའོ། །དེའི་ཕྱིར་ལ་འཁོར་ཡུག་གསུམ་པ་ལ་ཤར་དུ། ས་སྲུང་དཀར་པོ་ལ་ཞོན་པའི་དབང་པོ་རྡོ་རྗེ་འཛིན་པ། ལྷོ་རུ་མ་ཧེ་ལ་ཞོན་པའི་
གཤིན་རྗེ་ནག་པོ་དབྱུག་པ་འཛིན་པ། ནུབ་ཏུ་ཆུ་སྲིན་ལ་ཞོན་པའི་ཆུ་ལྷ་དཀར་པོ་གདེངས་ཀ་བདུན་དང་ལྡན་པ། སྦྲུལ་ཞགས་དང་དུང་འཛིན་པ། བྱང་དུ་མི་ལ་ཞོན་པའི་ཀུ་བེ་ར་སེར་པོ་ལྕགས་ཀྱུ་དང་བེ་ཅོན་འཛིན་པ། མེར་ར་སྐྱེས་ལ་ཞོན་པའི་མེ་ལྷ་དམར་པོ་བླུགས་གཟར་དང་སྤྱི་བླུགས་