ལེ་བི་པུ་ལེ་ཞེས་པ་ལ་སོགས་པའོ། །མཆོད་པ་ལྔས་མཆོད་དོ། །ཨོཾ་ཨཱཿཨཱརྱ་མ་ཧཱ་མནྟྲཱ་ནུ་སཱ་རི་ཎྱཻ། ཨོཾ་བྷ་ར་བྷ་ར་སཾ་བྷ་ར་སཾ་བྷ་ར་ཨིནྡྲ་ཡ་བ་ལ་བི་ཤོ་དྷ་ནི་ཧཱུཾ་ཧཱུཾ་རུ་རུ་ཙ་ལེ་སྭཱ་ཧཱ། མཆོད་ཡོན་ནི། ཨོཾ་ཨཱརྱ་མ་ཧཱ་མནྟྲ་ཨ་ནུ་སཱ་རི་ཎྱཻ་ཨརྒྷཾ་པྲ་ཏཱིཙྪ་སྭཱ་ཧཱ། དེ་ནས་བཟླས་པ་ནི། 
ཨོཾ་བྷ་ར་བྷ་ར་སཾ་བྷ་ཞེས་པ་ལ་སོགས་པའོ། །མཆོད་པ་ལྔས་མཆོད། བསྟོད་པ་བྱ། ཨོཾ་མེ་གྷོ་ལྐཱ་ཡ་སྭཱ་ཧཱ། མེ་ཏོག་གིས་མཆོད། ཨོཾ་ལེགས་ལྡན་འཕགས་པ་ཉི་མ་ལ་ཕྱག་འཚལ་ལོ། །འོད་སྲུངས་ཀྱི་བུ་ཨ་དི་ཏིའི་མངལ་ལས་འཁྲུངས་པ་དམར་པོ་དང་བཅས་པ། ཀ་ཀེ་ཏ་ན་དང་། 
པདྨ་རཱ་ག་དང་། མེ་ཏོག་བནྡུ་ཀ་ལྟ་བུ། རིགས་ཀྱི་ལྷ་མོ་འོད་དཔག་ཏུ་མེད་པ། གོས་དམར་པོ། མེ་ཏོག་དང་། བདུག་པ་དང་། སྒྲོན་མ་དང་། དྲི་དང་མཆོད་ཕྱིར་ཐོགས། དམར་པོ་ལ་དགའ་བ། རྟའི་ཤིང་རྟ་ལ་ཞོན་པ་ལྷ་དང་། སྦྱིན་མའི་བུ་དང་། གྲུལ་བུམ་དང་། མཁའ་འགྲོ་མ་སྟེ། 
གཞན་དང་བཅས་པ། གཤེགས་ཤིང་གཤེགས་པའི་ལེགས་ལྡན། སྦྱིན་པའི་བདག་པོ་ལ་ཕན་པའི་དོན་གྱི་སླད་དུ། གཟའི་དཀྱིལ་འཁོར་གྱི་དབུས་འདིར་རྗེས་སུ་ཞུགས་ཤིང་། རྗེས་སུ་ཞུགས་ནས། མ་ཉམས་པ་དང་། དྲི་དང་། མེ་ཏོག་དང་། བདུག་པ་དང་། སྒྲོན་མའི་
མཆོད་པ། གཏོར་མ་འདི་ཡང་སོ་སོར་གཟུང་བར་མཛོད་ཅིག །སོ་སོར་གཟུང་བར་མཛོད་ཅིག །གང་གིས་ཕྱག་འཚལ་ཞིང་བསྟོད་པ་དེ་དགའ་བར་མཛོད་ཅིག །ཉི་མའི་མཆོད་ཡོན་སོ་སོར་བཞེས་ཤིག་སྭཱ་ཧཱ། མཆོད་པ་ལྔས་མཆོད། སིན་དྷུ་ར་ཡི་མདོག་ལྟ་བུ། །པདྨ་རཱ་ག་འདྲ་
བའི་འོད། །རྟ་བདུན་ཤིང་རྟ་ལ་ཞོན་པའི། །རྡོ་རྗེ་ཉི་མར་བདག་ཕྱག་འཚལ། །ཨོཾ་ཉི་མ་འོད་སྲུངས་ཀྱི་བུ་ཨ་དི་ཏྱའི་ལྷ། རིགས་ཀྱི་ལྷ་འོད་དཔག་ཏུ་མེད་པ་ཆེ་གེ་མོའི་ཚེ་དང་ནད་མེད་པ་ཉིད་དང་འདོད་པའི་དོན་དང་ཐམས་ཅད་ཉེ་བར་ཞི་བའི་དོན་དུ་དངུལ་ལས་བསྒྲུབས་པའི་བེའུ་དང་བཅས་པའི་
བ། ཁྱེད་ལ་བདག་ཡང་དག་པར་རབ་ཏུ་དབུལ་བར་བགྱིའོ། །བེའུ་དང་བཅས་པའི་བ་རབ་ཏུ་གནས་པའི་སླད་དུ་བདག་གིས་ཡོན་སྟོབ་པར་བགྱིའོ། །དེའི་བདུག་སྤོས་ནི། ཀུནྡུ་རུ། མཆོད་ཡོན་གྱི་སྣོད་ནི་ཟངས། རིན་པོ་ཆེ་དམར་པོ་དང་། ཙནྡན་དམར་པོ་དང་། སཱ་ལའི་འབྲུ་དམར་པོ་དང་།