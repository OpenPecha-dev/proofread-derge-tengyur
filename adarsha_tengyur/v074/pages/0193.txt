ཡིག་དང་། རླུང་གི་ཞགས་པ་གཉིས་ནི་སེམས་ཅན་ཐམས་ཅད་རེངས་པར་བྱེད་པའི་སྒྲུབ་པའོ། །བཀྲ་ཤིས་ཉི་མ་ནི། དཔལ་ཀུན་གྱིས་ནི་ལེགས་པར་བརྒྱན་གྱི་སྒྲུབ་པའོ། །གསལ་བའི་སྣང་བ་དང་། དགྲ་ལས་རྒྱལ་བ་དང་། དྲི་མ་དང་བྲལ་བའི་སྤྱོད་བྱེད་དང་། 
པདྨ་རྒྱས་པ་དང་། རྡོ་རྗེ་རྒྱལ་མཚན་དང་ལྔ་ནི། སེམས་ཅན་དབང་པོ་ཉམས་པ་དང་ཞེས་པའི་སྒྲུབ་པའོ། །ཁྲུས་ཀྱི་ཆོ་ག་ནི། བཀྲ་ཤིས་བུམ་པ་སྤྱི་བླུགས་ནས་ཞེས་པའི་སྒྲུབ་པའོ། །རབ་ཏུ་གནས་པ་ནི་བུམ་པའི་ཁ་རྒྱན་དཔག་བསམ་ཤིང་ཞེས་པའི་སྒྲུབ་པའོ། །རྒྱུན་གྱི་འཁོར་ལོ་དང་། དུག་བསལ་
བའི་མེ་ལོང་དང་། རང་བྱུང་འཇིགས་བྲལ་གསུམ་ནི་ཚེ་ཟད་པ་ཞེས་པའི་སྒྲུབ་པའོ། །པདྨ་དབྱིག་སྒྲུབ་དང་བཅུ་ལེན་གཉིས་ནི། ཚེ་ཉམས་དང་ཞེས་པའི་སྒྲུབ་པའོ། །དཔག་བསམ་སྡོང་པོ་དང་རིན་པོ་ཆེ་ལས་ཀྱི་ཕྲེང་བ་དང་། ལས་ཚོགས་སྟོང་རྒྱས་གསུམ་ནི། ཕུན་སུམ་ཚོགས་མིན་གང་ཆགས་
དང་། །ཞེས་པའི་དོན་ཏོ། །འགྱུར་བྱེད་ཆེན་མོ་དང་། གཞན་གྱི་ལྕེ་དབབ་པ་བཟློག་པ་དང་། སྡང་བ་གསུམ་གྱི་ལས་ཐོར་བུ་གསུམ་ནི། མཛའ་སྡུག་སྐྱེ་བོ་སྡང་བ་དང་། །ཞེས་པའི་སྒྲུབ་པའོ། །གོ་ཆ་ཆེན་མོ་ནི། བྲམ་ཟེ་ལ་སོགས་གཙེས་པ་དང་། །ཞེས་པའི་སྒྲུབ་པའོ། །རྩི་སྦྱོར་དབྱིག་གི་
ནོར་བུ་ནི། །ཕན་ཚུན་མཐུན་པ་མ་ཡིན་དང་། །ཞེས་པའི་སྒྲུབ་པའོ། །དཔག་བསམ་གྱི་ཤིང་རྒྱས་པ་ནི། །ནོར་འགྲིབས་པས་ནི་ཕོངས་པ་དང་། །ཞེས་པའི་སྒྲུབ་པའོ། །སྦས་པའི་གའུ་ནི། འཇིགས་པ་དང་ནི་གནོད་པ་དང་། །ཞེས་པའི་སྒྲུབ་པའོ། །ཕྱིར་ལྡོག་འཁོར་ལོ་ནི་བྱད་སྟེམས་དང་ཞེས་པའི་
སྒྲུབ་པའོ། །གསེར་གྱི་རྒྱ་མཚོ་ནི། སྲོག་ཆགས་དག་ནི་ཐམས་ཅད་ཀྱི། །མི་བཟད་པ་ཡི་ནད་རྣམས་ཀྱང་། །ཞེས་པའི་སྒྲུབ་པའོ། །རྒྱལ་མཚན་རྩེ་མོ་ནི་ཚེ་འཕེལ་བའི་སྒྲུབ་པའོ། །དཔལ་ཡེ་ཤེས་ཕྲེང་བ་ནི། བསོད་ནམས་འཕེལ་བའི་སྒྲུབ་པའོ། །དེ་ལྟར་བརྒྱ་དང་ལྔ་ནི། བསྐྱེད་པའི་རིམ་པའི་སྒྲུབ་ཐབས་སོ། །
སྒྲ་ལ་གནས་པའི་བསམ་གཏན་དང་། སྒྲ་ལ་མི་གནས་པའི་བསམ་གཏན་དང་། སྒྲ་མཐར་གྱིས་པའི་བསམ་གཏན་གསུམ་ནི། ཟབ་མོ་སངས་རྒྱས་སྤྱོད་ཡུལ་བ། །ཞེས་པའི་སྒྲུབ་ཐབས་སོ། །ཐེམ་ཡིག་གསང་བ་ཞེས་བྱ་བ། སློབ་དཔོན་པདྨ་འབྱུང་གནས་ཀྱིས་མཛད་པ་རྫོགས་སོ།།     །།