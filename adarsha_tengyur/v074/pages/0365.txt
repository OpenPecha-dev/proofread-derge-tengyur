ཆད་བཟློག་ཏུ་གསོལ། །རླུང་ལྷ་འཁོར་དང་བཅས་པ་ལ་བསྔོ་བ་ནི། རླུང་ལྷ་བཻཻ་དུར་རམ་པ་དང་། །ཕྲེང་བ་ཅན་དང་འཇིག་རྟེན་སྤྲིན། །རླུང་གི་ལྷ་དང་འཇིགས་བྱེད་དང་། །ཚངས་ཆེན་དང་ནི་ཀུན་དུ་མགྱོགས། །རླུང་ལྷ་རྣམ་པར་འཐོར་བྱེད་དང་། །རླུང་ཕྱོགས་
གདོན་ལ་སོགས་པ་ལ། །ཕྱག་འཚལ་བསྙེན་བཀུར་མཆོད་པ་འབུལ། །ཚད་མ་མཆིས་པའི་གཏོར་མ་འདི། །ཟས་སུ་ལོ་ཏོག་ཟ་བ་ལ། །འབྲས་དང་ནས་དང་སྙེ་མ་དང་། །གང་དུ་འབྲུ་གཙང་བྱས་པ་འདི། །རླུང་ལྷ་འཁོར་དང་བཅས་པ་ལ། །བསྔོས་པས་ཚིམ་ཞིང་དགྱེས་གྱུར་
ཅིག །ཁྱེད་ལ་ཕྲིན་ལས་ཞུ་བ་ནི། །བདག་ཅག་འཁོར་བཅས་ཐམས་ཅད་ཀྱི། །རླུང་ལྷའི་གདོན་ཚོགས་བཟློག་པ་དང་། །ལོ་ཉེས་ལ་སོགས་གདོན་རྣམས་བཟློག །དབང་ཕྱུག་ཆེན་མོ་འཁོར་དང་བཅས་པ་ལ་བསྔོ་བ་ནི། དབང་ཕྱུག་མ་ཧཱ་དེ་བ་དང་། །བཙུན་མོ་ཨུ་མ་དེ་བ་གཉིས། །
དགའ་བྱེད་དབང་ཕྱུག་བྷྲྀངྒི་རི། །ཚོགས་བདག་གཞོན་ནུ་སྨིན་དྲུག་དང་། །པ་ཏྲ་བ་ལ་ནཱནྟི་ཀར། །མ་ཧཱ་ཀཱ་ལ་ཤ་རི་སོགས། །དེ་ལ་ཕྱག་འཚལ་མཆོད་པ་འབུལ། །ཚད་མ་མཆིས་པའི་གཏོར་མ་འདི། །ཟས་སུ་མེ་ཏོག་ཟ་བ་ལ། །ཆུ་དང་ཐང་ལས་སྐྱེས་པ་ཡི། །མེ་ཏོག་
རྩི་བཅུད་སྦྱར་བ་འདི། །ལྷ་ཆེན་བརྒྱད་པོ་འཁོར་བཅས་ལ། །བསྔོས་པས་ཚིམ་ཞིང་དགྱེས་གྱུར་ཅིག །ཁྱེད་ལ་ཕྲིན་ལས་ཞུ་བ་ནི། །བདག་ཅག་འཁོར་བཅས་ཐམས་ཅད་ཀྱི། །ལྷ་ཡི་གདོན་ཚོགས་ཞི་བ་དང་། །རིམས་ནད་ཐམས་ཅད་བཟློག་ཏུ་གསོལ། །འབྱུང་པོའི་བདག་པོ་འཁོར་
དང་བཅས་པ་ལ་བསྔོ་བ་ནི།  འབྱུང་པོའི་བདག་པོ་དབང་ལྡན་དང་། །ལོག་འདྲེན་སྣ་འདྲེན་མདུང་ཐུང་དང་། །གཤོལ་མདའ་ཅན་དང་གཏུན་ཤིང་དང་། །འཁྲུག་བྱེད་སྙ་དྲག་ཡང་དག་འགུགས། །འབྱུང་པོ་འཁོར་བཅས་ལ་སོགས་པས། །དེ་ལ་ཕྱག་འཚལ་མཆོད་པ་འབུལ། །
ཚད་མ་མཆིས་པའི་གཏོར་མ་འདི། །ཟས་སུ་མི་གཙང་ཟ་བ་ལ། །འབྱུང་པོའི་ཁ་ཟས་སྒོག་ཙོང་དང་། །ལ་ཕུག་འབྲས་ལ་སོགས་པ་ལ། །རྒྱུ་དང་རྐྱེན་དུ་སྦྱར་བ་འདི། །འབྱུང་པོ་འཁོར་དང་བཅས་པ་ལ །བསྔོས་པས་ཚིམ་ཞིང་དགྱེས་གྱུར་ཅིག །ཁྱེད་ལ་ཕྲིན་ལས་ཞུ་བ་ནི། །བདག་