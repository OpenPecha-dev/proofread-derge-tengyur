སྐོང་བར་བྱིན་གྱིས་བརླབས་ནས། སླར་འདུས་པས་བདག་གི་སྤྱི་བོར་ཞུགས་པར་དམིགས་ནས། བདག་གི་ལས་དང་ཉོན་མོངས་པའི་སྒྲིབ་པ་ཐམས་ཅད་རྣམ་པར་དག་སྟེ། ཤེལ་སྒོང་ཡོངས་སུ་དག་པའི་ཚུལ་དུ་བསམ། དེ་བཞིན་དུ་ཡོན་བདག་གསོན་གཤིན་གང་ཡང་རུང་བའི་
གཟུགས་བརྙན་དུ་དམིགས་ནས། དེའི་སྤྱི་གཙུག་ཏུ་ཡེ་ཤེས་ཀྱི་འོད་ཟེར་ཤིན་ཏུ་འཕྲོ་བ་དག །ཚུལ་གོང་མ་བཞིན་དུ་ཞུགས་ཤིང་དེའི་ལས་དང་། ཉོན་མོངས་པ་ལ་སོགས་པ་དེ་དག་ཐམས་ཅད་རྣམ་པར་དག་སྟེ། ཤེལ་སྒོང་ལྟར་རབ་ཏུ་གསལ་བར་དམིགས། ཡོན་བདག་ཇི་ལྟ་བ་
བཞིན་དུ་འཁོར་ཐམས་ཅད་ལ་ཡང་དམིགས་ཤིང་བྱིན་གྱིས་བརླབ། དེ་བཞིན་དུ་ཆོས་ཀྱི་དབྱིངས་ཀྱིས་ཀླས་པ་ནས་ནམ་མཁའི་མཐས་གཏུགས་པའི་སེམས་ཅན་ཐམས་ཅད་ལ་ཚུལ་གོང་མ་ལྟར་བྱིན་གྱིས་བརླབ་པོ། །དེ་ནས་བི་མ་ལ་ཨུཥྞཱི་ཥའི་སྔགས་ཀྱི་སྙིང་པོ་ཉི་ཤུ་རྩ་གཅིག་ཡན་ཆད་
འཛད་ཅི་རན་ཅིག་བྱ། དེའི་འོག་ཏུ་ཡོན་བདག་དངོས་སམ་གཟུགས་བརྙན་གང་ཡང་རུང་བ་དེ་ཚུལ་བཞིན་དུ་ལུས་བསྲུངས་ལ། བི་མ་ལ་ཨུཥྞཱི་ཥ་དང་ཚུལ་བརྒྱ་ལྔ་བཅུ་པ་བཀླགས་པའི་སྔགས་ཆབ་ཆོ་ག་བཞིན་དུ་བཏབ་ཅིང་དབང་བསྐུར་བ། སྤྱི་བོ་ནས་བླུགས་པར་བྱའོ། །དེ་དང་དུས་གཅིག་
ཏུ་སྔགས་མཁན་ཆོ་ག་ཤེས་པ་ཅིག་ཡོད་ན། ཕྱོགས་བཅུའི་མགོན་པོ་ཡང་ཚུལ་བཞིན་དུ་དགུག་ཅིང་ཨརྒྷ་གསོལ་ཏེ། མཆོད་པ་སྣ་ལྔ་ལ་སོགས་པ་དང་གཏོར་མ་བཟང་དུ་སྦྱར་ལ་རིམ་བཞིན་དུ་ཕུལ་ཏེ། འཕགས་པ་ཐུགས་དམ་ཅན་ཁྱེད་ཀྱིས་མཆོད་པ་འདི་དག་བསྣམས་ལ། སྦྱིན་བདག་
མིང་འདི་ཞེས་བྱ་བ་དག་ལ་ཁྱེད་ཀྱིས་བསྲུང་ཞིང་བསྐྱབ་པ་དང་། དོན་བསྒྲུབ་ཅིང་བྱིན་གྱིས་རློབས་ཤིག་ཅེས་བསྒོའོ། །དེ་ལྟར་སྔགས་མཁན་ཆོ་ག་ཤེས་པ་མེད་ན། མཆོད་རྟེན་བསྐོར་ཟིན་པའི་མཇུག་ལ་ཕྱོགས་བཅུའི་གཏོར་མ་སྦྱིན་ཞིང་བསྔོའོ། །དེ་ནས་རོལ་མོ་སྣ་ཚོགས་ཀྱིས་དྲངས་ལ་
འཁོར་ཐམས་ཅད་ཀྱིས་མཆོད་རྟེན་དེ་དག་ལ་འོད་ཟེར་སྣ་ཚོགས་ཕྱོགས་བཅུར་འཕྲོ་བར་བསམ་ཞིང་། ལན་བརྒྱ་རྩ་བརྒྱད་དུ་བསམ་པའི་རྒྱུད་མ་ཉམས་པར་བྱས་ཏེ་བསྐོར། དེ་ལྟ་ཟིན་ནས་ཡང་ཙཻ་ཏྱ་འདེབས་པའི་ཆོ་ག་ཤེས་པ་དེས། མཆོད་རྟེན་དེ་དག་ལས་འོད་ཟེར་བྱུང་བ་དེ་བདག་གི་སྤྱི་བོར་