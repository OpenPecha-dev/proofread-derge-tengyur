ན་རྡོ་རྗེ་སྟོབས་ཆེན་དབང་། །བདེ་སོགས་བདག་པོ་དབང་པོ་དང་། །འཕྲོག་མ་དང་ནི་ལྔས་རྩེན་དང་། །འཇིག་རྟེན་སྐྱོང་བ་འཕྲུལ་ཆེན་དང་། །ཟླ་བ་ཉི་མ་རྒྱུ་སྐར་བཅས། །མཆོག་ཏུ་མི་བཟད་གཟའ་རྣམས་དང་། །གང་ཡང་ཀླུ་ཆེན་ཐམས་ཅད་དང་། །ལྷ་དང་དེ་བཞིན་དྲང་སྲོང་དང་། །ལྷ་
མིན་མཁའ་ལྡིང་དྲི་ཟ་དང་། །མི་འམ་ཅི་དང་ལྟོ་འཕྱེ་ཆེ། །བསྲུང་ཕྱིར་རྟག་ཏུ་འབྲང་བར་བྱེད། །གང་གིས་རིག་སྔགས་སྟོབས་ཆེན་མོ། །རྫུ་འཕྲུལ་ཆེན་མོ་བྲིས་ནས་ནི། །ཤེས་རབ་ཅན་གྱི་ལག་ལ་གདགས། །རྟག་ཏུ་ཕུན་སུམ་ཚོགས་པ་ཐོབ། །སོ་སོར་འབྲང་མ་ཆེན་པོའི་སྲུང་བ། 
སློབ་དཔོན་སངས་རྒྱས་ཡེ་ཤེས་ཞབས་ཀྱིས་མཛད་པ། གདམས་ངག་དུས་ད་ལྟ་བྱེད་པའི་ཚུལ་པཎྜི་ཏ་སུ་མ་ཏི་ཀཱིརྟིའི་ཞལ་སྔ་ནས་གཞུང་དུ་བསྡེབས་པ་རྫོགས་སོ།།      །།ལག་པ་རེག་ཅིང་ཇ་ཞེས་བརྗོད་པས་གཤེགས་སུ་གསོལ་ལོ། །ལོ་ཙཱ་བ་ཆེན་པོ་དྷརྨ་ཀཱིརྟིས་བསྒྱུར་བའོ།།      །།
༄༅༅། །རྒྱ་གར་སྐད་དུ། ཨཱརྱ་མ་ཧཱ་པྲ་ཏི་སཱ་རཱ་ཡཻ་བིདྱཱ་བི་དྷི་ནཱ་མ། བོད་སྐད་དུ། འཕགས་མ་སོ་སོར་འབྲང་མ་ཆེན་མོའི་རིག་པའི་ཆོ་ག་ཞེས་བྱ་བ། འཕགས་མ་སོ་སོར་འབྲང་མ་ཆེན་མོ་ལ་ཕྱག་འཚལ་ལོ། །སངས་རྒྱས་ཐམས་ཅད་མངོན་དགའ་བའི། །ཕྱག་འཚལ་
སོ་སོར་འབྲང་མ་བཤད། །སེམས་ཅན་ཐམས་ཅད་རྣམ་འབྱུང་བའི། །དེ་ཡི་འཁོར་ལོ་བདག་གིས་བྲི། །གཙང་མ་མཉམ་པར་གཞག་ཅིང་གཏོར་མ་ལ་སོགས་བྱིན་ལ། བསྐུམ་ཁྲུ་གང་གི་ཚད་ཀྱི་གྲོ་གའམ་རས་ལ་སོགས་པའི་གཞི་ལ། དང་པོ་རེ་ཞིག་སོར་བཞིའི་ཚད་ཀྱི་རིམ་པ་
གཅིག་བྲིའོ། །དེའི་དབུས་སུ་ཟླ་ཚེས་ཐིག་ལེས་བརྒྱན་པའི་ཧཱུཾ་བརྒྱད་ཀྱིས་བསྐོར་བའི་པྲཾ་ཡིག་གོ། །དེའི་ནང་དུ་སྔགས། ཨོཾ་མ་ཎི་དྷ་རི་བཛྲི་ནི་མ་ཧཱ་པྲ་ཏི་སཱ་རེ་དྷ་རེ་ཀ་སྱཾ་རཀྵཾ་ཀུ་རུ་ཤཱནྟིཾ་པུཥྚི་ཀུ་རུ་ཧཱུཾ་ཧཱུཾ་ཕཊ་ཕཊ་སྭཱ་ཧཱ། དེའི་ཕྱིར་སོར་ཕྱེད་ཀྱི་རིམ་པ་གཉིས་ལ། དེ་ལ་དང་པོ་རིམ་པ་གཅིག་གི་
སྔགས་ནི། ཨོཾ་མ་ཎི་ཞེས་པ་སྔར་གྱི་གཅིག་གོ། །གཉིས་པ་ནི་དེ་ལྟར་རིམ་པར་བྱའོ། །དེའི་ཕྱི་རོལ་དུ་སོར་གསུམ་གྱི་རིམ་པ་གཅིག་གོ། །དེ་ལ་ཕྱོགས་བཞིར་རི་མོ་གཉིས་པའི་པདྨ་འདབ་མ་བཞི་པའི་མདུན་ལ་སོགས་པའི་ཕྱོགས་ཀྱི་རིམ་པར་རི་མོ་གཉིས་ཀྱི་མཚམས་སུ་སྔགས་ནི།