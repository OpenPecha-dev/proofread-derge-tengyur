ཉིད་དུའོ། །དེ་ལྟ་ཡང་མ་ཡིན་ཏེ། དུས་ནི་རང་གི་དུས་ཀྱི་མཐར་ཐུག་པའི་རང་བཞིན་ཉིད་མངོན་སུམ་གྱིས་འཛིན་པ་ཡིན་ནོ། །དེས་ན་འདི་ནམ་མཐོང་བ་ཉིད་ཡིན་ནོ་སྙམ་པའི་དྲན་པ་ནི་མཐོང་བ་ཡིན་པར་མི་འཐད་དོ་ཞེས་གནས་སོ། །འོན་ཏེ་འདི་ཡང་། ཁྱད་པར་ཡུལ་ཅན་ཉིད་ཀྱང་མིན། །ཞེས་བྱ་བ་
འདིས་དོན་བརྗོད་པའི་ཕྱིར་ཡང་ཟློས་པའི་དོན་ཡིན་ཞེ་ན། ཉེས་པ་ལྷག་པར་བརྗོད་པའི་དོན་ཏོ། །དེ་ཉིད་བརྗོད་པའི་དོན་དུ་གཞན་དག་དོགས་པར་བྱེད་པ་ནི་རྗེས་སུ་དཔག་པ་ཉིད་ཀྱིས་ཞེས་བྱ་བ་སྟེ་རྒྱུན་གྱི་རྗེས་སུ་འཇུག་པ་ཉིད་ཀྱིས་སོ། །འདི་ག་ལས་ཤེ་ན། མངོན་སུམ་རིང་པོས་ཞེས་གསུངས་སོ། །
གལ་ཏེ་དེ་ལྟ་ན་ཡང་འཆི་བའི་མཐའ་དང་བཅས་པར་འཛིན་པར་ཐལ་བ་ལས་ཇི་ལྟར་ཐར་སྙམ་ན། རིང་མིན་པས་ན་ཞེས་སྨྲས་སོ། །དེ་ལྟར་ན་ཅི་འགྲུབ་སྙམ་ན། དེ་ཉིད་ཀྱི་ཚེ་ན་ཞེས་སྨྲས་སོ། །དེ་ལྟ་ན་ཡང་ཉེས་པ་གཞན་ཡོད་དོ་ཞེས་བརྗོད་པ་ནི་གལ་ཏེ་ཞེས་བྱ་བའོ། །དེས་ན་ཞེས་བྱ་བ་ནི་དུས་
གཞན་ཁྱབ་པ་འཛིན་པས་ནའོ། །ཅི་སྟེ་ཞེས་བྱ་བས་དོན་དམ་པར་མཐོང་བའི་ཡུལ་ཅན་མ་ཡིན་པའི་ཡུལ་ཅན་ཡིན་ཞེས་བྱ་བའི་དོགས་པ་བསུ་ནས་འདི་ལ་བརྗོད་པ་ཞེས་བྱ་བས་སེལ་བར་བྱེད་དོ། །དེ་ལ་ཞེས་བྱ་བ་ནི་སྐྱེས་པ་ལའོ། །དེའི་དངོས་པོ་ཞེས་བྱ་བ་ནི་མངོན་མཐོང་བའི་དངོས་པོར་གྲུབ་པའོ། །
ཚད་མས་ཞེས་བྱ་བ་ནི་མངོན་མཐོང་བས་སོ། །དེའི་ཚེ་དངོས་པོ་གཞན་ལ་སྟེ་མ་མཐོང་བ་ལ་མཐོང་བ་དེ་ཉིད་སྒྲོ་འདོགས་པ་ནི་འཁྲུལ་པར་འགྱུར་རོ། །མངོན་སུམ་གྱིས་གྲུབ་པ་ཉིད་ཁྱད་པར་མཐོང་བས་གྲུབ་པ་ཡིན་ན་གཟུང་བ་འཛིན་ཕྱིར་ཚད་མ་མ་ཡིན་པ་ཉིད་དོ་ཞེས་བརྗོད་པ་ནི་དེ་གྲུབ་ཅེས་བྱ་བའོ། །རེ་
ཞིག་རྩོད་པའི་ཆ་ཉིད་རྣམ་པར་འགྲེལ་པ་ནི་གལ་ཏེ་ཞེས་བྱ་བའོ། །གཞན་མིན་ཞེས་བྱ་བ་ནི་གཞན་ཁོ་ནའོ། །དེ་ཉིད་ནི་མཐོང་བའོ། །གཞན་པ་ཡང་སྔར་གྱི་མངོན་སུམ་བཟུང་བ་ཉིད་དོ་ཞེ་ན། སྔར་མཐོང་བ་དེ་ནི་ཞེས་གསུངས་སོ། །མ་བཟུང་བ་ནི་མངོན་སུམ་གྱིས་སོ། །དེ་ཉིད་དུ་མཐོང་བ་ཉིད་དུའོ། །
གཞན་དུ་མ་མཐོང་བ་ཉིད་དུའོ། །རྗེས་སུ་དཔག་པས་མ་བཟུང་། འཛིན་པ་ནི་མ་ཡིན་ཏེ་ཞེས་འབྲེལ་ཏོ། །གལ་ཏེ་དྲན་པ་འཛིན་པའི་རྗེས་སུ་འབྲང་ན། རྗེས་སུ་དཔག་པས་ཇི་ལྟར་ཞེ་ན། རྗེས་སུ་དཔག་པ་ནི་ཞེས་བྱ་བའོ། །ཅི་སྟེ་རྗེས་སུ་དཔག་པ་ཞེས་བྱ་བ་ནི་མངོན་སུམ་གྱིས་མཐོང་བ་ཉིད་ཁྱད་པར་མཐོང་