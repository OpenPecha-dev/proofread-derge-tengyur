གལ་ཏེ་སྒྲིབ་པར་ཞེས་བྱ་བ་ལ་སོགས་པས་བསྐལ་པར་དོགས་པ་བསུ་ནས། བསྒྲིབས་པ་ཞེས་བྱ་བ་ཞེས་ལན་བརྗོད་པའོ། །ཅིའི་ཕྱིར་ཡོད་པ་མ་ཡིན་ཞེ་ན། རང་གི་ངོ་བོས་ཞེས་གསུངས་སོ། །དེ་ལྟ་ན་ཡང་སྟེ་ཁས་ལེན་ན་ནི་གཉི་ག་ཡང་དེ་འགྱུར་རོ་ཞེས་བརྗོད་པ་ནི་ཡང་ན་ཞེས་བྱ་བའོ། །ཇི་ལྟར་གཉི་ག་
བསྒྲིབས་པར་འགྱུར་ཞེ་ན། ཕན་ཚུན་ཞེས་བྱ་བའོ། །འོན་ཏེ་སེམས་ཞེས་བྱ་བ་ནི་དོགས་པའོ། །དེ་ལྟ་ན་ནི་ཞེས་བྱ་བ་ནི་ལན་ནོ། །སྐབས་ཀྱི་དོན་ནི་འདི་ཡིན་ནོ། །གལ་ཏེ་ཐ་དད་པར་བཟུང་ནས་བསྒྲིབས་པའི་དོན་ཅི་ཡིན། དེ་འཛིན་པ་མེད་ན་ཡང་ཐ་དད་པར་མཐོང་བ་མ་འཁྲུལ་བར་གནས་པ་ཉིད་
དོ་ཞེས་བྱ་བའོ། །སྔོན་གྱི་རིག་པ་དང་དེའི་ཡུལ་མེད་པའི་ཕྱིར་དེས་ནི་རྣམ་པར་རྟོག་པ་མ་ཡིན་གྱི་འོན་ཀྱང་རྗེས་སུ་མཐུན་པའི་ཐ་སྙད་ཀྱི་གེགས་བྱེད་པའི་ཕྱིར་ན། དེ་ནི་རྣམ་པར་རྟོག་པས་བསྒྲིབས་པར་འགྱུར་རོ་ཞེས་ལན་བརྗོད་པ་ནི། འདིར་སྨྲས་པ་ཞེས་བྱ་བའོ། །མཐོང་བ་དང་བལྟ་བར་བྱ་བ་དེ་ཐ་
དད་པར་སྐྱེ་བོས་མཐོང་བ་མེད་དོ། །ཅིའི་ཕྱིར་ཞེ་ན་ཞིག་ཕྱིར་རོ། །འོ་ན་ཅི་མཐོང་སྙམ་ན། རྟག་པ་ཉིད་དུ་ཞེས་བྱ་བའོ། །སྔར་གྱི་ཞེས་བྱ་བ་ནི་ཆད་པའོ། །འོ་ན་འདས་པ་ཉིད་དུ་ཐ་སྙད་གང་གིས་དགོས་སོ་སྙམ་ན། ཐ་སྙད་ཀྱང་ཞེས་བྱ་བའོ། །གང་གི་ཕྱིར་གཉིས་ཀ་འདས་པ་དང་། ཐ་སྙད་ཀྱང་རྟག་པ་
ཉིད་དུ་བྱེད་པ་དེས་ནའོ། །འདི་ཞེས་བྱ་བ་ནི་རྟག་པ་ཉིད་ཀྱི་ཐ་སྙད་དོ། །གལ་ཏེ་མཐོང་བ་བཞིན་དུ་རྣམ་པར་རྟོག་པ་ཡང་ཇི་ལྟར་ཐ་སྙད་བྱེད་པ་ཡིན་ཞེ་ན། ཕྱིན་ཅི་ལོག་ཏུ་གསུངས་སོ། །དེས་ན་ཞེས་བྱ་བ་ནི་ཡོད་པས་སོ། །གལ་ཏེ་དེ་དེ་ལྟ་ན་ཡང་དེ་མཐོང་བ་ཇི་ལྟར་བསྒྲིབས་ཏེ་ཅི་ཡང་མ་བྱས་པའི་
ཕྱིར་རོ་ཞེ་ན། དེས་ན་ཞེས་བྱ་བའོ། །ཇི་ལྟར་ཐ་སྙད་མེད་པ་ཡིན་ཞེ་ན་གཞན་ཞེས་གསུངས་ཏེ། སྐད་ཅིག་ཕྱི་མ་སྐད་ཅིག་སྔ་མ་ལས་ཐ་དད་པར་ཉེ་བར་མ་མཚོན་པའི་ཕྱིར་རོ། །དེ་ལས་ནི་ཞེས་བྱ་བ་ནི་སྔ་མ་ལས་སོ། །གལ་ཏེ་མཁས་པས་སྒོང་ལ་སོགས་པ་ཐ་དད་པར་རྟོགས་པ་ཉིད་མ་ཡིན་ནམ་
རིགས་མཐུན་པའི་སྐད་ཅིག་མ་སྐྱེས་པར་ནི་དོན་གྱི་རྒྱུ་འགལ་ཡང་ནི་ཐ་དད་པར་རྟོགས་པ་མ་ཡིན་ནོ། །དེས་དེ་བཞིན་ནོ། །འདིར་ཡང་ཐ་དད་པ་ཇི་ལྟར་ཡིན་ཞེ་ན། རིགས་མི་མཐུན་པ་ལས་སྐྱེས་ཀྱང་དེ་དམིགས་པ་བརྗོད་པ་ནི་དེ་ལྟར་ཞེས་བྱ་བ་སྟེ་མཁས་པ་ལྟ་ཞོག་སྟེ་རྟགས་མེད་དེ་རྟགས་མེད་པ་ཁོ་