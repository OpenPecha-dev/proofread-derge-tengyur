བ་ནི་དཔེ་ལ་མཐོང་བའི་མེ་ཉིད་ལྐོག་ཏུ་གྱུར་པ་ཡིན་པར་དྲན་པས་རྟོགས་པ་ཡིན་ནོ་ཞེ་ན། འདི་བརྗོད་པ་ནི་འོ་ན་ཞེས་བྱ་བའོ། །དེའི་དུས་ཀྱི་མཐར་ཐུག་པ་ཞེས་བྱ་བ་ནི་སྔོན་གྱི་དུས་ཀྱི་མཐར་ཐུག་པ་ཉིད་དོ། །གཞན་ནི་མ་ཡིན་པས་ན་ཞེས་བྱ་བ་ནི་རྗེས་སུ་དཔག་པའི་དུས་ན་ཡོད་པའི་ལྐོག་ཏུ་གྱུར་པ་
ཉིད་ནི་དྲན་པས་རྟོགས་པ་ཉིད་ནི་མ་ཡིན་ནོ། །དེ་ལྟར་ན་ཡང་དྲན་པས་བྱ་བ་ཅི་ཡོད་དེ། རྗེས་སུ་དཔག་པར་བྱ་བའི་ལྐོག་ཏུ་གྱུར་པ་ཉིད་ནི་མ་རྟོགས་པའི་ཕྱིར་རོ་ཞེས་དགོངས་པའོ། །དྲན་པས་ཞེས་བྱ་བ་ནི་དོགས་པ་བསུ་བའོ། །འདི་ལ་བརྗོད་པ་དྲན་པས་འཇུག་གོ་ཞེས་བྱ་བའོ། །དཔྱོད་པའི་རྣམ་པ་ཉིད་
བརྗོད་པ་ནི་ཅི་ཞེས་བྱ་བའོ། །གལ་ཏེ་ཐོབ་མི་ནུས་མོད་དེ་ལྟ་ན་ཡང་འཇུག་གོ་སྙམ་ན་རྟོགས་ལྡན་ཞེས་བྱ་བའོ། །གཞན་དུ་ཞེས་བྱ་བ་ནི་ཐོབ་བྱའི་དོན་མེད་ནའོ། །རྣམ་པར་རྟོག་པ་གཉིས་པ་ལ་བརྗོད་པ་ནི། ད་ལྟ་བའི་དུས་ལ་ནི་ཞེས་བྱ་བའོ། །རྒྱུ་དེས་ན་དྲན་པ་ཇི་ལྟར་ཚད་མ་ཡིན། བཤད་པའི་དོན་ཉིད་གསལ་
བར་བྱེད་པ་ནི་སྔར་གྱི་ཞེས་བྱ་བའོ། །དེ་ནི་ཞེས་བྱ་བ་ནི་སྔར་གྱི་དུས་ཀྱི་དོན་ཏོ། །ལྐོག་ཏུ་གྱུར་པ་ཉིད་མངོན་སུམ་གྱིས་འཛིན་པ་ཉིད་སྟོན་པ་ནི་མངོན་སུམ་གྱིས་ནི་ཞེས་བྱ་བའོ། །དུས་ཀྱི་ཞེས་བྱ་བ་ད་ལྟར་བྱུང་བའི་དུས་ཀྱིའོ། །དེའི་རྣམ་པ་ཉིད་ནི་ཞེས་བྱ་བ་ནི་ལྐོག་ཏུ་གྱུར་པའི་དངོས་པོའི་རྣམ་པ་ཉིད་
ནིའོ། །འདི་ནི་འདི་ཡིན་ཏེ་ལྐོག་ཏུ་གྱུར་པ་ཞེས་བྱ་བ་རྣམ་པ་ཐམས་ཅད་དུ་གཟུང་བར་མི་ནུས་སོ་ཞེས་དེ་སྐད་དུ་ནི་མི་བརྗོད་ཀྱི། འོན་ཀྱང་དྲན་པས་ལྐོག་ཏུ་གྱུར་པ་ཉིད་རྟོགས་སོ་ཞེས་གང་བརྗོད་པ་དེ་ནི་མ་འབྲེལ་ཏེ། དྲན་པས་ནི་རང་གི་རྣམ་པ་ཙམ་ཞིག་རྟོགས་པའི་ཕྱིར་རོ་ཞེས་བྱ་བ་ཡིན་ནོ། །དེ་ལྟ་བུར་
གྱུར་པའི་ཞེས་བྱ་བ་ནི། མི་གསལ་བའི་རྣམ་པ་ཅན་ནོ། །ལན་ནི་དོན་མོས་པ་མེད་ཅེས་བྱ་བ་སྟེ། གལ་ཏེ་དོན་ཡིན་ན་དོན་དུ་མོས་པ་ཡང་ཡོད་པར་འགྱུར་ན་ཡོད་པ་ཡང་མ་ཡིན་ཏེ། དེས་ན་དོན་མ་ཡིན་ནོ་ཞེས་བྱ་བའི་དོན་ཏོ། །དྲན་པའི་རྣམ་པ་ནི་མི་གསལ་བའི་རྣམ་པ་ཡིན་ལ་དེ་ལ་ནི་མོས་པ་དེ་ཡོད་པ་མ་
ཡིན་ནོ། །གལ་ཏེ་བདག་གི་མཐོང་བ་གང་ཡིན་པ་དེ་ཉིད་དྲན་པས་ཡུལ་དུ་བྱས་སོ་ཞེས་འཇིག་རྟེན་པ་རྣམས་ལས་ལྷག་པར་ཞེན་པ་ཡོད་པ་ཉིད་མ་ཡིན་ནམ། དེས་ན་ཇི་ལྟར་དོན་དུ་མོས་པ་མེད་སྙམ་ན་འདི་ལྟར་ཞེས་གསུངས་སོ། །རྣམ་པར་དཔྱོད་པ་ཅན་དག་ནི་འདི་ལྟར་རྟོགས་ཀྱི་དོན་ཉིད་དུ་ལྷག་པར་མོས་