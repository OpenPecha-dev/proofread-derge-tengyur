ཡིན་ནོ། །བགོམས་པ་ལས་དེའི་རང་བཞིན་ཉེ་བར་མཚོན་པའི་མཐོང་བ་ཉིད་ལས་ནི་མཐའ་སྐད་ཅིག་མཐོང་བ་མེད་ཀྱང་ངེས་པ་ཡིན་ནོ་ཞེས་བརྗོད་པ་ནི་བློ་གྲོས་ཆེན་པོ་ཞེས་བྱ་སྟེ། གང་ལ་བློ་གྲོས་ཆེན་པོ་མངའ་བའོ། །བློ་གྲོས་ཆེན་པོ་ཡང་བགོམས་པ་ལས་གསལ་བ་ཉིད་དོ་རྣམ་པ་ཡང་ཡིན་ལ་
ཐམས་ཅད་ཀྱང་ཡིན་པས་རྣམ་པ་ཐམས་ཅད་དེ། མི་རྟག་པ་དང་སྡུག་བསྔལ་བ་དང་། བདག་མེད་པ་དང་སྟོང་པའི་རང་བཞིན་རྣམས་སོ། །དེ་དག་ནི་མཐོང་བ་ཉིད་ལས་ངེས་པར་བྱེད་དོ། །དེས་ན་ནི་རྨོངས་པས་ནའོ། །དེའི་ཕྱིར་ནི་མ་ངེས་པའི་ཕྱིར་རོ། །དེས་ན་ཞེས་བྱ་བ་ནི་སྐབས་ཀྱི་དོན་ཉེ་བར་སྡུད་པའོ། །གང་
ལས་ཞེས་བྱ་བ་ནི་མི་འདྲ་བའི་སྐད་ཅིག་མཚམས་སྦྱོར་བ་ལའོ། །དངོས་པོ་གཅིག་གི་རྗེས་སུ་འབྲང་བ་ཡིན་ལ་ཇི་ལྟར་ཆོས་ཐ་དད་པའི་རྗེས་སུ་འབྲང་བར་མི་འགྱུར་སྙམ་ན། སྔོན་པོ་ཉམས་སུ་མྱོང་བ་ཞེས་གསུངས་སོ། །རྗེས་སུ་འབྲང་བ་ན་ཡང་ངེས་པར་བརྟེན་པའི་རྗེས་སུ་དཔག་པ་བརྟག་པའི་ཡུལ་ཅན་དུ་འགྱུར་
རོ། །འདོད་པ་ཙམ་ལས་བྱུང་བའི་རྟོགས་པས་ནི་ཐམས་ཅད་ལ་དཀའ་བ་མེད་པའི་ཕྱིར་རོ་ཞེས་བྱ་བར་དགོངས་པའོ། །འདི་དངོས་པོའི་རང་བཞིན་གཅིག་གི་རྗེས་སུ་འབྲང་བའམ། འདོད་པ་ཙམ་ལས་བྱུང་བ་ནི་མ་ཡིན་གྱི་འོན་ཀྱང་དེ་དང་དེ་ལས་ལྡོག་པའི་རྒྱུ་མཚན་ཅན་ཡིན་ནོ་ཞེས་བརྗོད་པ་ནི། འདི་ལ་ལན་དུ་
ཞེས་བྱ་བའོ། །དེ་དང་དེ་ལས་བཟློག་པའི་རྒྱུ་མཚན་ཅན་གྱི་ཆོས་དང་ཉེ་བར་སྟོན་པར་བྱེད་པའི་བློས་ནི་ཐ་དད་པའི་རྟེན་ཅན་བཞིན་དུ་རྗེས་སུ་དཔག་པ་འཇུག་པར་འགྱུར་ཏེ། འདིས་ནི་བསྒྲུབ་པར་བྱ་བ་དང་སྒྲུབ་པར་བྱེད་པ་དག་ཐ་དད་པར་བརྗོད་པ་ཡིན་ནོ། །བརྡ་ཡོད་པ་ན་སྒྲས་ཀྱང་ཐ་དད་པ་འདི་ནི་བརྗོད་པ་ཡིན་ནོ་ཞེས་
བརྗོད་པ་ནི་ཇི་ལྟར་བརྟགས་པའི་སྒྲ་ཞེས་བྱ་བའོ། །གལ་ཏེ་དངོས་པོ་ཐམས་ཅད་ལས་ལྡོག་པ་ཡིན་ན། ཇི་ལྟར་འགའ་ཞིག་ལས་ལྡོག་པ་ཉིད་དུ་ངེས་ཤེ་ན། འཁྲུལ་རྒྱུ་མེད་ན་ཞེས་གསུངས་ཏེ། གོམས་པ་བསལ་བའི་ཕྱིར་འཁྲུལ་པའི་རྒྱུ་མེད་ན་ནི་དོན་མེད་རང་དང་རྗེས་སུ་མཐུན་པའི་བློ་བསྐྱེད་པར་འགྱུར་རོ། །
སྐད་ཅིག་ཡིན་པ་ལས་ལྡོག་པའི་རང་བཞིན་ལས་ནི་མ་ཡིན་ཏེ། འཁྲུལ་པའི་རྒྱུ་མཚན་སྲིད་པའི་ཕྱིར་རོ། །དེས་ན་བསྒྲུབ་པར་བྱ་བ་དང་སྒྲུབ་པར་བྱེད་པ་མི་འགལ་ལོ་ཞེས་བྱ་བར་དགོངས་པའོ། །རྣམ་པར་བཤད་པ་ཡང་མེད་བཞིན་དུ་གྲང་བར་བྱ་བའོ། །ཐབས་གཅིག་ཉིད་ཀྱིས་ཞེས་བྱ་བ་ནི་འཛིན་པའི་བདག་ཉིད་ཀྱི་བྱ་