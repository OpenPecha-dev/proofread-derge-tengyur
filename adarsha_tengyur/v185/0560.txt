ཅན་མ་འཁྲུལ་པ་མེད་པས་མ་འཁྲུལ་པ་ཡང་རྟོགས་པར་མི་ནུས་སོ་ཞེས་བསམས་པའོ། །འདི་ལ་བརྗོད་པ་ནི་གཞན་ལ་ཡང་ཞེས་བྱ་བའོ། །མཚུངས་པ་ཉིད་བསྒྲུབ་པ་ནི་མ་འཁྲུལ་པ་ཡང་ཞེས་བྱ་བའོ། །དེ་ཉིད་དེ་ལྟར་ཞེས་བྱ་བ་ནི་བསྒྲུབ་པའི་ཚུལ་དུ་ཁས་ལེན་པའོ། །དེ་ལ་ནི་ཕྱི་རོལ་ལའོ། །
གལ་ཏེ་རྒྱུ་བ་ཅས་ཕྱིར་འཁྲུལ་ན། །ཁྱེད་ཀྱི་འདོད་པ་ལས་ཉམས་འགྱུར། །ཞེས་བྱ་བ་འདི་ལ་ཕ་རོལ་གྱིས་ལན་བརྗོད་པ་ནི་འོན་ཏེ་ཞེས་བྱ་བའོ། །དེ་ལྟ་ན་ནི་འོ་ན་ཞེས་བྱ་བ་ནི་ལན་ནོ། །ཁྱད་པར་དང་བཅས་པ་ཉིད་བརྗོད་པ་ནི། འཁྲུལ་པའི་རྒྱུ་ནི་ཡོད་པ་ལ། །ཞེས་བྱ་བའོ། །འཁྲུལ་པའི་རང་
བཞིན་ཉིད་ཤེས་པར་འགྱུར་ན། འཁྲུལ་པའི་རྒྱུ་དེས་ན་ཡང་འཁྲུལ་པར་ཤེས་པར་བྱ་བ་ཡིན་ཏེ། དེས་ན་ཕན་ཚུན་བརྟེན་པ་ཉིད་གཅིག་ལ་ཡང་གནས་པ་མེད་པས་ན། གནས་པ་མེད་དོ་ཞེས་བརྗོད་དོ། །གནས་པ་མེད་དོ་རྒྱུ་མེད་པར་ཇི་ལྟར་འཁྲུལ་སྙམ་ན། རང་གི་ངོ་བོ་ཞེས་གསུངས་སོ། །
ད་ནི་རང་གི་ངོ་བོ་དེ་ཞེས་རྒྱུ་འདྲི་བའོ། །འདིས་ཞེས་བྱ་བ་ནི་གྲུབ་པའི་མཐའོ། །འདི་ལ་ཕ་རོལ་གྱིས་འཁྲུལ་པའི་ཞེས་སྨྲས་སོ། །ཕྱི་རོལ་ཡོད་དོ་ཞེས་འཁྲུལ་པ་གང་ཡིན་པ་དེ་རང་གི་ངོ་བོས་རྟོགས་པ་ཕྱི་རོལ་མེད་དོ་སྙམ་དུ་རྟོགས་པ་དེ་ཡང་འཁྲུལ་པ་མ་ཡིན་ནོ་ཞེས་ག་ལས་ངེས། དེ་ཡང་འཁྲུལ་
པར་འགྱུར་རོ་ཞེས་བསམས་པའོ། །འདི་ལ་ལན་ནི་གལ་ཏེ་ཞེས་བྱ་བའོ། །ཕྱི་རོལ་ཡོད་དོ་ཞེས་རྟོགས་པ་འདི་འཁྲུལ་པར་རྟོགས་པར་འདོད་པ་དེ་ལྟར་ཕྱི་རོལ་མེད་དོ་སྙམ་པའི་རྟོགས་པ་དེ་ཡང་འཁྲུལ་པ་ཉིད་དུ་རྟོགས་ནས། དེའི་ཚེ་འཁྲུལ་པ་ཡིན་མོད། ཅི་ཞིག་སྐྱོན་ཡོད་པ་ཉིད་དེ། འདི་ལྟར་
གལ་ཏེ་ཕྱི་རོལ་མེད་དོ་སྙམ་པའི་རྟོགས་པ་འཁྲུལ་པར་འགྱུར་ན། དེའི་ཚེ་ཕྱི་རོལ་ཡོད་དོ་ཞེས་བྱ་བའི་རྟོགས་པ་སྔ་མ་མ་འཁྲུལ་བར་འགྱུར་རོ་ཞེ་ན་འདི་ལ་ལན་ནི་དེ་ཡང་ཞེས་བྱ་བའོ། །དང་པོ་དངུལ་དུ་རྟོགས་པ་ལ་དངུལ་དུ་རྟོགས་པ་དེ་ལོག་པ་ན་ཉ་ཕྱིས་སུ་རྟོགས་པར་འགྱུར་རོ། །གལ་ཏེ་ལྡོག་
པའི་རྒྱུ་གཞན་ཡོད་ན་ཉ་ཕྱིས་སུ་རྟོགས་པ་དེ་ཡང་ལྡོག་པ་དེའི་ཚེ་དངུལ་དུ་འཛིན་པའི་རྟོགས་པ་དེ་སླར་བདེན་པར་ཇི་ལྟར་འགྱུར། གཉི་ག་དག་ཀྱང་མེད་དོ་ཞེས། །རྟོགས་པས་ཡང་མཐོང་མེད་དམ་ཅི། །དངུལ་དང་ཉ་ཕྱིས་གཉི་ག་ཡང་དེ་ན་མེད་དོ་ཞེས་བྱ་བ་ནི་མཐོང་བ་ཁོ་ནའོ། །གཞན་གྱིས་གལ་ཏེ་