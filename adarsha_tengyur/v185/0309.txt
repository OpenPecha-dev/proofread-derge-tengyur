བཟུང་ཟིན་པ་ཉིད་ལས་སོ། །མ་ཡིན་ཏེ་ཞེས་བྱ་བ་ནི་དོགས་པ་འགོག་པའོ། །ཅིའི་ཕྱིར་དེ་ལྟ་ན་མ་ཡིན་ཞེ་ན། སྔོན་ཞེས་གསུངས་ཏེ་རང་བཞིན་གྱི་གཏན་ཚིགས་ལའོ། །འདིར་ནི་ཞེས་བྱ་བ་ནི་ཁྱད་པར་མཐོང་བ་ལས་སོ། །ལྟ་ཞེས་བྱ་བ་ནི་རང་བཞིན་གྱི་གཏན་ཚིགས་ཀྱི་
རྗེས་སུ་དཔག་པའམ། གློ་བུར་བའི་རྗེས་སུ་དཔག་པའི་ལྟར་ཏེ། བསྒྲུབ་པར་བྱ་བ་ཞེས་པ་ནི་སྐབས་ཡིན་ནོ། །ཅིའི་ཕྱིར་དེ་ལྟ་མ་ཡིན་ཞེ་ན། སྔོན་ཞེས་གསུངས་ཏེ་ཁྱད་པར་མཐོང་བའི་རྗེས་སུ་དཔག་པ་ལས་སྔར་རོ། །དེ་འདྲ་བ་མེད་པའི་ཕྱིར་རོ་ཞེས་བྱ་བ་ནི་འབྲེལ་པ་འཛིན་པ་ལ་བརྗོད་པ་ཉིད་མེད་པའི་
ཕྱིར་ཏེ། རང་གི་གཞན་གྱི་རྗེས་སུ་དཔག་པ་ལྟར་སྒྲུབ་པར་བྱེད་པ་མ་ཡིན་ནོ། །གློ་བུར་བའི་རྗེས་སུ་དཔག་པ་དང་འདྲ་བར་སྒྲུབ་པར་བྱེད་པ་ཡང་མ་ཡིན་ནོ་ཞེས་གསུངས་པ་ན། གོམས་པས་བསྐྱེད་པ་མ་ཡིན་པའི་ཕྱིར་རོ་ཞེས་བྱ་བའོ། །གློ་བུར་བའི་རྗེས་སུ་དཔག་པ་ལ་ནི་གོམས་པ་ཡོད་པ་ཡིན་ནོ་ཞེས་
བྱ་བའི་ཐ་ཚིག་གོ། །དེས་ན་དེ་ལྟར་ཁྱད་པར་མཐོང་བ་ནི་མངོན་སུམ་གྱིས་མཐོང་བའི་ཡུལ་ཅན་མ་ཡིན་ལ། དེའི་ཡུལ་ཅན་ཡིན་ཡང་ཚད་མ་གཞན་མ་ཡིན་ནོ་ཞེས་བརྗོད་ནས། ད་ནི་དེའི་ཡུལ་ཅན་མ་ཡིན་ན་རྗེས་སུ་དཔག་པ་ཁོ་ན་ཡིན་ནོ་ཞེས་བརྗོད་པ་ནི་འདི་ནི་མཐོང་བ་ཞེས་བྱ་བའོ། །ཅིའི་ཕྱིར་མ་འབྲེལ་
ཞེ་ན། རྣམ་པ་གཞན་དུ་ཞེས་གསུངས་ཏེ། དེ་ལྟ་མ་ཡིན་པ་མཐོང་བ་གང་ཡིན་པ་དེ་ཉིད་སྲིད་པའི་ཕྱིར་རོ། །འདི་ཉིད་གསལ་བར་བྱེད་པ་ནི་འདི་ཞེས་བྱ་བའོ། །འོན་ཀྱང་མ་བཟུང་བ་ཉིད་ཡིན་ནོ། །གང་ཕྱིར་དེ་ལྟ་ཡིན་པ་དེས་ན་འདི་ནི་མཐོང་བ་ཡིན་ནོ། །ཞེས་བྱ་བའི་དྲན་པ་ཚད་མར་འགྲུབ་པོ་ཞེས་འབྲེལ་ཏོ། །
ཅིའི་ཕྱིར་ཞེས་དོགས་ན་བཤད་ཟིན་པ་ཉིད་གསལ་བར་བྱེད་པ་ནི་མ་བཟུང་བ་ཉིད་དེ། གཞན་དུ་གྱུར་པ་ཉིད་ཡིན་པའི་ཕྱིར་རོ། །དུ་བའི་རྟགས་ལས་སྐྱེས་པའི་ཚད་མ་ཡང་མངོན་སུམ་མ་ཡིན་ན་རྗེས་སུ་དཔག་པ་ཁོ་ན་ཡིན་གྱི་ཁྱད་པར་མཐོང་བ་ནི་མ་ཡིན་ནོ་ཞེས་བྱ་བར་དགོངས་པའོ། །གང་གི་རྗེས་སུ་དཔག་
པར་འགྱུར་བ་རྗེས་སུ་རྣམ་པ་གཞན་དུ་འགྱུར་བར་སྲིད་སྙམ་ན། མངོན་སུམ་གྱིས་ནི་ཞེས་གསུངས་སོ། །དེ་ལྟ་མ་ཡིན་ན་ཞེས་བྱ་བ་ནི་རང་གི་དུས་ཀྱི་མཐར་ཐུག་པའི་རང་བཞིན་མི་འཛིན་ནའོ། །འཆི་བའི་མཐའ་དང་བཅས་པའོ། །དེ་ཉིད་ཀྱི་ཚེ་ན་ཞེས་བྱ་བ་ནི་འཆི་མཐའ་འཛིན་དུས་ཀྱི་དེ་མ་ཐག་པའི་དུས་