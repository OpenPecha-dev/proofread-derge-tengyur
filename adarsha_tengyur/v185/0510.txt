དངོས་སུ་སྣང་བར་འགྱུར་བའོ། །སྔོན་པོར་སྣང་བའི་ཤེས་པ་དེའི་ཡུལ་ནི་དང་པོར་སྐྱེས་པའི་སྔོན་པོ་ཉམས་སུ་མྱོང་བ་ཡིན་པར་འགྱུར་རོ། །དེ་འདྲ་བའི་ཞེས་བྱ་བ་ནི་སྔོན་པོ་རྣམ་པ་གསལ་བ་ཅན་ནོ། །བར་དུ་བྱུང་བ་མེད་པའི་ཕྱིར་རོ་ཞེས་བྱ་བ་ནི་དེའི་དེ་མ་ཐག་པ་ཉིད་ནི་དེ་ཙམ་ཡིན་ཏེ། འཇིག་
རྟེན་ན་རིགས་མཐུན་བར་མ་ཆོད་པ་ཉིད་ལ་བར་མེད་པ་ཞེས་རྟོགས་པ་ཡིན་ནོ། །དཔེར་ན་ཆེ་གེ་མོའི་ཁྱིམ་དང་བར་མ་ཆོད་པ་ནི་བདེ་བྱེད་ཀྱི་ཁྱིམ་ཡིན་ནོ། །དེ་འདྲ་བའི་ཞེས་བྱ་བ་ནི། དེར་ནི་ཁྱིམ་གཞན་གྱིས་བར་མ་ཆོད་པས་ན་བར་མེད་པ་ཞེས་བརྗོད་ཀྱི། སྐྱེ་ཤི་ལ་སོགས་པས་བར་མ་ཆོད་པ་ནི་མ་
ཡིན་ནོ། །གལ་ཏེ་དེ་ལྟར་བར་མེད་པར་འགྱུར་མོད། ཆོད་མགོ་སྐྱེད་བྱེད་ཇི་ལྟར་མིན་སྙམ་ན། འདི་ལ་ལན་ཞེས་བྱ་བའོ། །ཡང་ཇི་ལྟར་འདི་ལ་ལན་བཏབ་པ་སྙམ་ན་བར་དུ་ཞེས་གསུངས་སོ། །རྣམ་པར་རྟོག་པ་རྣམས་གང་ཞིག་གོམས་པ་ལས་དེ་མ་ཐག་ཏུ་གསལ་བའི་རྣམ་པ་ཅན་སྐྱེད་པར་བྱེད་པ་དེ་
ཡུལ་དུ་འགྱུར་རོ། །གང་གི་ཕྱིར་དེ་ལྟར་རྣམ་པར་འཁྲུལ་པའི་རྒྱུ་དེས་ནའོ། །གལ་ཏེ་དོན་མེད་ན་འོ་ན་རྣམ་པ་འདི་ཇི་ལྟར་སྐྱེ་ཞེ་ན་རིགས་གང་ཞེས་བྱ་བ་ལ་སོགས་པའོ། །གལ་ཏེ་དོན་གནས་པ་ནི་ངེས་པ་ལས་ཡིན་ན། དེའི་ཚེ་ཞེས་ཁོང་ནས་ཕྱུང་ལ་འདི་ལ་བརྗོད་པ་ནི། ཞེས་འཆད་པར་འགྱུར་བ་དང་འབྲེལ་ཏོ། །
ཇི་ལྟར་ངེས་པ་ལས་དོན་རྣམ་པར་གནས་ཤེ་ན། ངེས་པ་ནི་ཞེས་བྱ་བའོ། །དེ་མ་ཐག་པའི་རྐྱེན་ལས་ཞེས་བྱ་བ་ནི་འདི་ནི་ཡུལ་དེ་མ་ཐག་པའི་རྐྱེན་ལས་བྱུང་བ་ཡིན་ནོ་ཞེས་ངེས་པ་ནི་མེད་དོ། །གལ་ཏེ་དོན་ངེས་པ་ཡིན་མོད། དེ་ལྟ་ན་ཡང་ཇི་ལྟར་ངེས་པ་ལས་དོན་རྣམ་པར་གནས་ཤེ་ན། དོན་ཉམས་སུ་མྱོང་བ་
ཞེས་གསུངས་སོ། །མངོན་སུམ་དེ་ལས་གཞན་པའི་རྣམ་པར་རྟོག་པ་དེ་བས་ཞན་པའི་དོན་དེ་མཐོང་ངོ་ཞེས་བྱ་བ་འདི་ནི་གཟུ་ལུམས་ཡིན་ནོ། །དེ་དེ་ལྟ་མ་ཡིན་ན་ཞེས་བྱ་བ་ནི་གལ་ཏེ་དོན་ཉམས་སུ་མྱོང་བ་ནི་མ་ཡིན་གྱི། འོན་ཀྱང་རང་གི་ངོ་བོ་མྱོང་བ་ཁོ་ན་ཡིན་ན། དེའི་ཚེ་ངེས་པ་དེ་ལྟ་བུ་ཉིད་དེ་རང་གི་
ངོ་བོ་མྱོང་བར་ངེས་པར་འགྱུར་རོ་ཞེ་ན། འདི་འགོག་པ་ནི་དེ་ནི་དེ་ལྟ་མ་ཡིན་ཏེ་ཞེས་བྱ་བའོ། །གལ་ཏེ་གོམས་པ་དེ་ཡང་མྱོང་བ་ཉིད་ལས་འགྱུར་བ་ཡིན་ཏེ། དེས་ན་འགའ་ཞིག་གི་ཚེ་གདོན་མི་ཟ་བར་དོན་ཉམས་སུ་མྱོང་བར་འགྱུར་དགོས་སོ། །དེས་ན་འདི་ཕྱིན་ཅི་ལོག་ཏུ་ཇི་ལྟར་ངེས་ཤེ་ན། འདི་ལ་བརྗོད་