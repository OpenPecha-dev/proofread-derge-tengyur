དུ་འཇིག་པར་བྱེད་དོ། །དེ་བཞིན་དུ་ནད་རྣམ་པ་སྣ་ཚོགས་པ་ཡང་སེལ་བར་བྱེད་དོ། །ཞེས་དྲང་སྲོང་འདྲོབ་སྐྱོང་གིས་བཤད་དོ། །སོ་ལས་གྱུར་པའི་བྱིས་པའི་ནད་ལ་ནི་ཧ་ཅང་གསོ་བ་མི་བྱ་སྟེ། སོ་སྐྱེས་པའི་ནད་ནི་རང་ཉིད་ཞི་བར་འགྱུར་རོ། །བྱིས་པ་དེ་ཉིན་པར་ལྷག་པར་
གཉིད་ལོག་པ་དང་། ཆུ་གྲང་འཐུངས་པ་དང་། བད་ཀན་སྐྱེས་པའི་ནུ་ཞོ་བསྟེན་པའི་རྒྱུས་བཅུད་དངས་མ་རྒྱུ་བའི་སྦུ་གུ་རྣམས་བད་ཀན་གྱིས་འགགས་ཏེ། དེ་ལས་ཁ་ཟས་ཡི་གར་མི་འོང་བ་དང་། ཆམ་པས་འདེབས་ཤིང་སྣ་ཆུ་འཛག་པ་དང་། རིམས་ཀྱིས་འདེབས་པ་དང་། ལུད་པ་
རྣམས་སྐྱེ་བར་འགྱུར་ཏེ། དེས་ན་བྱིས་པའི་ལུས་སྐམ་པར་འགྱུར་ཞིང་ཟད་པ་དང་། ལུས་སྣུམ་ཞིང་མིག་དང་གདོང་དཀར་པོར་འགྱུར་ཏེ། དེ་ལ་རྒྱམ་ཚ་དང་། ཚ་བ་གསུམ་དང་། ཤ་རང་ག་ཤ་དང་། པ་ཐ་དང་། གི་རི་གདམ་པ་ཀ་དང་། དེ་རྣམས་ཀྱི་ཕྱེ་མ་མར་དང་སྦྲང་རྩི་དང་སྦྱར་བས་ཁ་
ཟས་ཡི་གར་མི་འོང་བ་དང་། ལུས་སྐེམ་པ་ལ་སྦྱར་རོ། །ཤིང་ཨ་ཤྭ་ཀ་དང་། པུ་ཙེ་ཤེལ་དང་། ཚ་བ་རྣམ་ལྔ་དང་དེ་རྣམས་ཀྱི་ཕྱེ་མའམ། ཡང་ན་རྒྱ་ཤུག་དང་། ད་ཏ་ཀི་དང་། སྐྱུ་རུ་ར་དང་། དེ་རྣམས་ཀྱི་ཕྱེ་མ་དང་། ཕྱེ་མ་དེ་གཉིས་གང་ཡང་རུང་བ་མར་དང་སྦྱར་བ་བྱིན་ན་ཕན་ནོ། །
སྟི་ར་དང་། ཤུ་དག་དང་། བྲི་ཧ་ཏི་རྣམ་གཉིས་དང་། བུ་ཚང་རྡོ་དང་། པི་པི་ལིང་དང་། རྒྱ་སྤོས་དང་། ལྕང་མ་དང་། ཨུཏྤ་ལ་དང་། བ་སྤྲུ་བ་དང་། ག་བྲའི་རྩ་བ་དང་། གླ་སྒང་དང་། དེ་རྣམས་ཞོ་གཉིས་དང་། མར་སྲང་བཅུ་དྲུག་དང་། ལྷན་ཅིག་བསྐོལ་ཏེ་བསྒྲུབས་པ་ལས་རན་
པར་བླུད་ན་རྒྱུ་སྲང་དག་པར་བྱེད་པའི་མཆོག་ཡིན་ནོ། །ཡང་ན་བྲི་ཧ་ཏི་དང་། ཨ་ཤྭ་གན་དྷ་དང་། བྱེའུ་རུག་པ་དང་། པི་པི་ལིང་དང་། དེ་རྣམས་ཀྱི་ཕྱེ་མའི་སྦྱོར་བའི་སྨན་བསྐོལ་བའི་ནང་དུ་བཏབ་སྟེ། མར་དང་ཡང་བསྐོལ་ལ་མར་ལུས་པ་ལས་རན་པར་བླུད་ན་ཡང་ཕན་ཡོན་གོང་མ་དང་འདྲའོ། །
ཤིང་མངར་དང་། པི་པི་ལིང་དང་། སེང་ཕྲོམ་དང་། དུག་མོ་ཡུངས་དང་། ཨུཏྤ་ལ་དང་། ཙནྡན་དང་། བལ་བུ་དང་། ཐལ་ཏྲེས་རྣམ་གཉིས་དང་དེ་རྣམས་མར་དང་ཚུལ་བཞིན་བསྐོལ་ཏེ་མར་ལུས་བ་ལས་རན་པར་འཐུངས་ན་ལུས་སྐེམ་པ་ལས་རྒྱལ་བར་བྱེད་དོ། །བུ་རམ་ཤིང་དང་