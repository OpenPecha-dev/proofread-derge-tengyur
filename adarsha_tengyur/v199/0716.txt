གི་ཝང་དང་། སྐྱེར་ཁཎྜ་དང་། བཙག་ཡུག་སྣམ་དང་། སེང་ཕྲོམ་དང་། ལན་ཚྭ་དང་། རྨ་ཤིང་དང་། པི་པི་ལིང་དང་། དེ་རྣམས་ཀྱིས་བྱུག་པ་དང་། མཁུར་བར་བཅང་བར་བྱའོ། །དེ་ལ་རླུང་ལས་གྱུར་པའི་ལྦ་བའི་ནད་ལ་ནི་ཏིལ་དང་། ལེ་བརྒན་རྩི་དང་། ཟར་མ་དང་། པི་ལ་ཡ་དང་། ཨ་ས་ལ་དང་། དེ་
རྣམས་ཀྱི་ས་བོན་བཏགས་པས་དུགས་བྱ་སྟེ། དེའི་འོག་ཏུ་དབྱུང་བར་བྱའོ། །དེ་ནས་རྨ་འདྲུབས་པ་དང་། ཤེ་ཀྲུ་དང་། སེང་ཕྲོམ་དང་། ཨགྣི་མནྠ་དང་། ཧསྟི་པི་པི་ལིང་དང་། བ་སྤྲུ་བ་དང་། ཤིང་ཏ་ལ་དང་། ཨ་རུ་ར་དང་། ཨརྐའི་རྩ་བ་དང་། ཀར་ཀ་ཏའི་མེ་ཏོག་
དང་། དེ་རྣམས་སྦྱར་བའི་ལྡེ་གུས་ཡང་དང་ཡང་བསྐུ་བར་བྱའོ། །ཡང་ན་ཨེ་ཀ་ཤི་ཀ་ཆང་ངམ་རང་སྐྱུར་ལས་བཏགས་ཏེ་བསྐུའོ། །སླེ་ཏྲེས་དང་། ནིམ་པ་དང་། དུག་མོ་ཡུངས་དང་། ཧན་ས་པ་ཏི་དང་། བ་ལ་རྣམ་གཉིས་དང་། ཐང་ཤིང་དང་། པི་པི་ལིང་དང་། དེ་རྣམས་ཏིལ་
མར་དང་ལྷན་ཅིག་སྦྱར་ཏེ་བླུད་དོ། །བད་ཀན་ལས་གྱུར་པའི་ལྦ་བའི་ནད་ལ་ཡང་ཆོ་ག་གོང་མ་ལྟར་བྱའོ། །ཡང་ན་ཨ་ཟ་གན་དྷ་དང་། བོང་ང་དཀར་པོ་དང་། བི་ཤ་ལྱ་དང་། ཨ་ཙ་ཤྲིང་གི་འོལ་མ་སེ་དང་། ཀུ་བ་ཁ་བོ་དང་། ཤུ་ཀ་ཧ་དང་། རྒྱ་སྐྱེགས་ཤིང་གི་ཐལ་བ་དང་། དེ་རྣམས་
བཏགས་པའི་ཕྱེ་མས་བྱུག་པ་དང་། དུགས་ཀྱིས་བཞུ་བ་ལ་སོགས་པ་ཡང་བྱའོ། །མུ་ཀྵ་ཀའི་ཐལ་བ་བ་གཅིན་དང་བསྐྱོས་ཏེ་བཙགས་པའི་ཁུ་བའི་ནང་དུ་ཅི་ཙེ་བཙོས་པའི་ཟས་དང་བཏུང་བ་ཡང་སྤྱད་དོ། །ཡང་ན་དུག་མོ་ཡུངས་ཀྱི་སྡེ་ཚན་དང་། ལན་ཚྭ་རྣམ་ལྔ་དང་། ཏིལ་མར་དང་ལྷན་
ཅིག་བསྐོལ་ཏེ་བླུད་དོ། །དེ་བཞིན་དུ་བད་ཀན་འཛོམས་པའི་བདུག་པ་དང་། སློན་དང་། སྣ་སྨན་ལ་སོགས་པ་ཡང་བསྟེན་པར་བྱའོ། །ཚིལ་ལས་གྱུར་པའི་ལྦ་བའི་ནད་ལ་ནི་དང་པོ་ཁྲག་གཏར་ལ་དེ་ནས་བད་ཀན་འཇོམས་པའི་སྨན་བསྟེན་ནོ། །ཡང་ན་སྨན་ཨ་ས་ནའི་སྡེ་ཚན་བ་གཅིན་དང་
བསྐོལ་བའི་ཁུ་བ་སྔ་དྲོའི་དུས་སུ་བཏུང་ངོ་། །དེ་ལྟར་བྱས་ཀྱང་མ་ཞི་ན་སྨིན་པར་བྱ་བའི་ཆོ་ག་བྱས་ལ་རྨ་གསོ་བའི་ཆོ་ག་ཐམས་ཅད་འདིར་སྦྱར་བར་བྱའོ། །ཁ་ནད་གསོ་བ། ཁ་ནད་སྨིན་པ་ལ་ནི་འབྲས་བུ་གསུམ་དང་། པཱ་ཐ་དང་། རྒུན་འབྲུ་དང་། སྣ་མའི་མེ་ཏོག་དང་། དེ་རྣམས་བསྐོལ་ཏེ་བསྒྲངས་