སྒ་དང་། འདི་རྣམས་ཆུ་དངས་སུ་བྱས་ཏེ། རས་ལས་བཙགས་ལ་ཚིགས་མ་བོར་བའི་ཁུ་བའི་ནང་དུ་མར་གྱིས་བསྲེས་ཏེ་འཐུངས་ན། མཁྲིས་པ་ལས་གྱུར་པའི་ལུད་པའི་ནད་ཞི་བར་བྱེད་དོ། །ཤ་ཁ་ར་དང་། ཛི་བ་ཀ་དང་། མུངྒ་པརྞི།
མ་ཤ་པརྞི་དང་། དུར་བ་ལ་ཞེས་བྱ་བ་བྱི་ཚེར་བ་དང་། འདི་རྣམས་ཆམ་ཆོམ་བརྡུངས་ཏེ། མར་གྱི་བརྒྱད་འགྱུར་གྱི་འོ་མ་དང་ཆུ་དང་ལྷན་ཅིག་བསྐོལ་ཏེ། མར་ཉི་ཚེ་ལུས་པ་དང་། དེ་ལས་བཏུང་བ་དང་། བཟའ་བ་དང་བསྐུ་བ་ལ་སོགས་པ་བྱས་ན་མཁྲིས་པ་ལས་
གྱུར་པའི་ལུད་པ་ལས་རྒྱལ་ལོ། །ཡང་ན་སྨན་གོང་མ་དེ་རྣམས་ཀྱི་ཕྱེ་མ་སྦྲང་རྩི་དང་སྦྱར་བའི་ལྡེ་གུའམ། ཡང་ན་བསྐོལ་བའི་ཁུ་བ་བསྒྲངས་པ་འཐུངས་ན་ཕན་ནོ། །བད་ཀན་ལས་གྱུར་པའི་ལུད་པའི་ནད་ལ་ནི་ཐོག་མར་ལྷ་ཤིང་ཞེས་བྱ་བ་ཐང་ཤིང་དང་མར་བསྐོལ་
ལ་མར་ལུས་པའི་ནང་དུ། ཚ་བ་གསུམ་དང་། ནས་ཚིགས་འཁུས་པའི་ཐལ་བའི་ཕྱེ་མ་བཏབ་པའི་མར་གྱི་སྣུམ་གྱི་ཆོ་ག་བྱ་སྟེ། དེའི་འོག་ཏུ་སྐྱུག་སྨན་དང་། བཀྲུ་སྨན་དང་། སྣ་སྨན་ལ་སོགས་པ་གོང་མའི་མར་ལས་གཞི་བླངས་ཏེ། ཉམས་དང་སྦྱར་བ་
ཅི་རིགས་པར་གཏང་ངོ་། །ནད་པ་ཉམས་སྟོབས་ཆུང་བ་ལ་ནི་སློན་ཁྲུས་དང་། སྣ་སྨན་དྲག་པོ་མི་གཏོང་ངོ་། །དེ་ལྟར་སློན་ཁྲུས་བྱས་པའི་རྗེས་ལ། ནས་དང་། མོན་སྲན་སྡེའུ་དང་། རྒྱ་སྲན་ལ་སོགས་པ་རྩུབ་པ་དང་། ན་ལེ་ཤམ་ལ་སོགས་པ་ཚ་བའི་སྨན་
སྦར་བའི་ཐུག་པ་དྲོན་མོ་བླུད་དོ། །ཀ་ས་མར་ད་ཀ་དང་། བརྟ་ཀ་ཞེས་བྱ་བ་དང་། བྱ་གྲྀ་ཞེས་བྱ་བ་ཀཎྜ་ཀ་རི་དང་། དེ་རྣམས་ཀྱི་ཚོད་མ་ཡ་བཀྵ་ར་དང་། པི་པི་ལིང་དང་ལྡན་པར་བྱས་ལ་སྦྱིན་ནོ། །སྲོག་ཆགས་ཐང་ལ་གནས་པ་དང་། ཁུང་ན་གནས་པའི་ཤ་ཁུ་ཏིལ་
དང་། ཡུངས་ཀར་དང་། བིལ་བ་དང་། དེ་རྣམས་གང་ཡང་རུང་བ་མར་དང་སྦར་བའི་ཁུ་བ་སྦྱིན་ནོ། །སྐོམ་དུ་ནི་རྩ་བ་བཅུ་པ་བསྐོལ་བའི་ཆུའམ། ཆུ་བསྐོལ་བའམ། ཡང་རྟག་ཏུ་ཆང་འཐུང་བ་ཡིན་ན་ཡང་ཆང་ངམ། ཡང་ན་སྦྲང་རྩི་དང་ཆུ་སྦྱར་བ་བླུད་དོ། །ཡང་