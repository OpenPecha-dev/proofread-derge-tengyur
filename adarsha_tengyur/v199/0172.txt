དང་། ལྗང་གུའི་མདོག་ཏུ་སྣང་བ་དང་། བ་སྤུའི་ཁུང་བུ་ནས་ཁྲག་འཛག་པ་དང་། དང་ག་ནས་ཁར་ཁྲག་མང་པོ་འབྱུང་ཞིང་བརྒྱལ་བ་དང་། ཁྲག་དེ་ཡང་ཤུགས་ཡང་དང་ཡང་དུ་འབྱུང་ལ་དྲི་མི་ཞིམ་ཞིང་གོས་ལ་འཇེན་པ་དང་། ཤུན་ཏུ་རྒྱས་པ་སྐྱ་རྦབ་དང་། རིམས་ཀྱིས་
བཏབ་པ་དང་། མཚན་མ་འདི་དག་དང་ལྡན་ན་སྲོག་གི་དབང་པོ་འདས་པ་ཡིན་ནོ། །ལུད་པ་དང་དབུགས་མི་བདེ་བའི་ནད་ལ་རིམས་དང་། སྐྱུག་བྲོ་བ་དང་། སྐོམ་དད་ཆེ་བ་དང་། འཁྲུ་བ་དང་། སྐྲང་བའི་བརླ་བརྣན་ཡོད་ན་ཡང་མི་འཚོའོ། །གཅོང་ཆེན་པོའི་ནད་ལ་
རྩིབ་ལོགས་གཡས་གཡོན་དུ་ཟུག་ཅིང་ན་བ་དང་། ལྟོ་སྦོ་བ་དང་། ཁྲག་སྐྱུག་པ་དང་། ལུས་ཚ་བ་དང་བཅས་པའི་ནད་པ་དེ་ནི་སྲོག་གི་རྒྱུན་འགག་པར་སྟོན་ཏོ། །སྐྱུག་པའི་ནད་ལ་རྟག་ཏུ་སྐྱུག་པ་དང་། བཤང་གཅིའི་དྲི་བཞིན་དུ་སློན་པའི་དྲི་མི་ཞིམ་པ་དང་། རྨ་
བྱའི་མདོངས་བཞིན་དུ་ཚོན་སྣ་ཚོགས་སུ་སྐྱུག་པ་དང་། དེ་ཡང་ཁྲག་དང་། བཤད་པ་དང་། རྣག་དང་། ནད་དང་བཅས་པ་དང་། ལུད་པ་ལུ་བ་དང་། དབུགས་མི་བདེ་བ་དང་ལྡན་ན་དེ་ནི་ངེས་པར་ཕ་རོལ་དུ་འཕོ་བའོ། །སྐོམ་དད་ཆེ་བའི་ནད་ལ་སོགས་པའི་ནད་གཞན་
གྱི་རྐྱེན་གྱིས་ལུས་སྐམས་པ་དང་། ལྕེ་ཕྱིར་འབྱིན་པ་དང་། དྲན་པ་མི་གསལ་བ་དེ་ནི་ཚེ་འདི་སྤངས་པ་ཡིན་ནོ། །ཆང་ནད་ལ་ནི་ཤིན་ཏུ་གྲང་བས་ཉམ་ཐག་པ་དང་། ལུས་ཀྱི་ཤ་བྲི་བ་དང་། ཏིལ་མར་གྱིས་བསྐུས་པ་འདྲ་ན་འཆི་བའི་རྟགས་སོ། །གཞང་འབྲུམ་གྱི་
ནད་ལ་ལག་པ་དང་། རྐང་པ་དང་། ལྟེ་བ་དང་། བཤང་བའི་ལམ་དང་། འབྲས་བུ་རྣམས་སྐྲངས་པ་དང་། སྙིང་དང་། རྩིབ་ལོགས་དང་། ཡན་ལག་རྣམས་ན་བ་དང་། སློབ་པ་དང་གཞང་འབྲུམ་སྨིན་ཅིང་རིམས་དང་བཅས་པ་ནི་འཆི་བའི་མཚན་མའོ། །
ཚད་པས་འཁྲུ་བ་ལ་འཁྲུ་བའི་མདོག་མཚེར་བའི་དུམ་བུ་དང་འདྲ་བ་དང་། ཤ་བསྐུས་པའི་ཆུ་འདྲ་བ་དང་། ནག་སྨུག་ཏུ་འབྱུང་བ་དང་། ཏིལ་མར་ལྟ་བུ་དང་། མར་ལྟ་བུ་དང་། འོ་མ་ལྟ་བུ་དང་། རྐང་ལྟ་བུ་དང་། ཚིལ་ལྟ་བུ་དང་། བུ་རམ་ཆུ་ལྟ་བུ་དང་། གླད་