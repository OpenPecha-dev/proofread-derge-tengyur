བ་དང་། རླུང་སྟོད་དུ་ཞུགས་པ་རྣམས་ལས་རྒྱལ་ལོ། །ཡང་ན་ར་སྣ་དང་། བ་ལ་དང་། གཟེ་མ་དང་། ས་ལ་པརྞི་དང་། བ་སྤྲུ་བ་རྩ་བ་དཀར་པོ་ཅན་དང་། དེ་རྣམས་བསྐོལ་བའི་ནང་དུ། ཛི་བན་ཏི་དང་། པི་པི་ལིང་དང་། འོ་མ་མར་
དང་ཚུལ་བཞིན་བསྐོལ་བ་འཐུངས་ན། གློ་གཅོང་སྐེམ་བྱེད་ལས་རྒྱལ་ལོ། །ཡང་ན་ཨ་ཤྭ་གནྡྷ་དང་། འོ་མ་བསྐོལ་བ་དཀྲུགས་ཏེ། མར་བྱུང་བ་དེ་འོ་མ་དང་། ཁ་ར་དཀར་པོ་སྦྱར་བ་འཐུངས་ན། གློ་གཅོང་ཟད་བྱེད་རྣམས་སེལ་བར་བྱེད་དོ། །སྲོག་
ཆགས་ཤ་རན་པ་ཁུང་ན་གནས་པ་དང་། གཞན་ཡང་ཤ་རན་པ་རྣམས་ཀྱི་ཤ་སྲང་བརྒྱ་དང་། ཆུ་སྲང་སྟོང་ཉི་ཤུ་རྩ་བརྒྱད་བསྐོལ་ཏེ། བཞི་ཆ་སྲང་བརྒྱ་ཉི་ཤུ་རྩ་བརྒྱད་ལུས་པའི་ནང་དུ། འཚོ་བྱེད་སྡེ་བཅུ་སྲང་རེ་རེ་ཕྱེ་མར་བྱས་ནས། མར་སྲང་སུམ་ཅུ་རྩ་གཉིས་
བཅུག་སྟེ་ཚུལ་བཞིན་བསྐོལ་ལ་མར་དང་ཤ་ལུས་པ་དང་། དེ་ལས་རན་པར་ཟོས་ན་རླུང་དང་མཁྲིས་པ་ལས་གྱུར་པའི་གཅོང་ཆེན་པོ་དང་། རླུང་ནད་མ་ལུས་པ་དང་། དབུགས་མི་བདེ་བ་དང་། སྙིང་དང་། རྩིབ་ལོགས་སུ་ཟུག་པ་དང་། ལུས་སྐེམ་པར་བྱེད་
པ་དང་། སྐད་འགགས་པ་དང་། འདི་རྣམས་ལས་རྒྱལ་བར་བྱེད་དོ། །སུག་སྨེལ་དང་། ཏི་མུ་ས་དང་། འབྲས་བུ་གསུམ་དང་། རྒྱམ་ཚ་དང་། ཚ་བ་གསུམ་དང་། ཙི་ཏྲ་ཀ་དང་། ས་ར་ན་དང་། ནིམ་པ་དང་། སེང་ལྡེང་དང་། ས་ལ་བི་ཛ་དང་། བསེ་
ཤིང་གི་འབྲས་བུ་དང་། བྱི་དང་ག་དང་། འདི་རྣམས་སྲང་བརྒྱད་བརྒྱད་དང་། ཆུ་སྲང་ཉིས་བརྒྱ་ལྔ་བཅུ་རྩ་དྲུག་དང་བསྐོལ་ཏེ། སྲང་བཅུ་དྲུག་ལུས་པ་དང་། དེའི་ནང་དུ་ཡང་མར་སྲང་སུམ་ཅུ་རྩ་གཉིས་དང་ཡང་བསྐོལ་ཏེ། མར་འབའ་ཞིག་ལུས་པའི་ནང་
དུ་ཅུ་གང་སྲང་དྲུག་དང་། ཁ་ར་སྲང་སུམ་ཅུ་དང་། སྦྲང་རྩི་སྲང་དྲུག་ཅུ་རྩ་བཞི་དང་། དྲི་སྣ་གསུམ་སྲང་རེ་རེ་དང་། འདི་རྣམས་ཁ་གཟར་གྱིས་དཀྲུགས་ཏེ། བཅུད་ཀྱིས་ལེན་བཞིན་དུ་ཆོ་ག་མེད་པར་སྔ་དྲོ་དེ་ལས་རན་པར་ཟོས་ལ་བཏུང་བར་འོ་མ་བླུད་ན། བློ་