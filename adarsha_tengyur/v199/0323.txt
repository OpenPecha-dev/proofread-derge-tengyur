ཀ་དང་། ཡུངས་ཀར་དང་། སླེ་ཏྲེས་དང་། ཨེ་རཎྜ་རྣམ་གཉིས་དང་། བ་རུ་ར་དང་། རོ་ཧི་ཤ་དང་། །ཏ་མ་ལའི་ལོ་མ་དང་། བྷུ་ཏི་ཀ་དང་། ས་ལི་ཀ་དང་། འུ་སུ་དང་། ཏི་མུ་ས་དང་། ཤུ་ཏི་དང་། རྒྱ་སྲན་དང་། མོན་སྲན་མ་
ཤ་དང་། ཀྲུ་ཏྲུག་ཏྲེས་དང་། པུ་ཏི་ཀ་རཉྫ་དང་། ན་གུ་ལ་རྣམ་གཉིས་དང་། གཞན་ཡང་བསིལ་བའི་ནུས་པ་དང་ལྡན་པའི་སྨན་རྣམས་ཞིབ་ཏུ་བཏགས་ལ་ཆང་དང་རྩབས་སྐྱུར་པོ་དང་ཏིལ་མར་དང་ལྷན་ཅིག་བསྐོལ་ཏེ། དྲོ་འཇམ་ཙམ་བྱས་པས་བསྐུ་
བའམ། ཡང་ན་ཞིབ་ཏུ་བཏགས་པའི་ལྡེ་གུས་བྱུག་པ་བྱས་ན། རིམས་གྲང་བ་ཞི་བར་བྱེད་དོ། །ཡང་ན་རྒྱ་སྤོས་ལ་སོགས་པ་གོང་གི་སྦྱོར་བ་དེ་ཉིད་ཀྱིས་བླུགས་པ་དང་། ལུས་སྤྱིང་བ་ལ་སོགས་པ་བྱའོ། །དེ་བཞིན་དུ་ཆང་སྐྱུར་དང་། བ་གཅིན་
དང་། ཞོ་ག་ཆུ་ལ་སོགས་པ་སྨན་མེད་པའི་ཉི་ཚེའི་བླུགས་པ་ལ་སོགས་པ་བྱའོ། །ཡང་ན་དོང་ཀ་ལ་སོགས་པའི་སྡེ་ཚན་གྱི་བཏུང་བ་དང་། བསྐུ་བ་དང་བྱུག་པ་ལ་ཡང་སྦྱར་རོ། །ཨ་ཀ་རུའི་དུད་པ་དང་། པ་ལ་ཀའི་དུད་པ་འོག་ནས་སྨོས་པ་གང་
ཡིན་པ་ཡང་རིམས་གྲང་མོ་འདི་ལ་སྦྱར་རོ། །མེའི་དྲོད་བསྐྱེད་པར་བྱ་བའི་ཕྱིར་དུགས་ཀྱི་ཆོ་ག་བསྟེན་པར་བྱའོ། །དེ་བཞིན་དུ་རླུང་མེད་པའི་ཁང་པར་འདུག་པ་དང་། རྩོལ་བ་དང་གོས་ལྕི་བ་བགོ་བ་ལ་སོགས་པ་ཡང་བྱའོ། །རྔུལ་དབྱུང་བར་བྱ་བའི་
ཕྱིར་མཁྲིས་པ་སྐྱེད་པའི་སྨན་བཟའ་བར་བྱ་སྟེ། རྒྱ་སྲན་ཀུ་ལངྠ་དང་། མ་ཤ་དང་། ནིམ་པ་ཝ་ས་ཞེས་བྱ་བའི་ཟས་དང་། ཤ་རྣམས་སྦྱར་རོ། །གནས་ནི་ཁང་པའི་དབུས་དང་། ས་ཁང་གི་ནང་དུ་རྩྭ་ཀུ་ཤ་དང་། ལྷྭམ་དང་། ར་ལ་ཀ་ཞེས་བྱ་
བའི་སྟན་བྱ་སྟེ། ཁང་པ་དེའི་ནང་དུ་མདག་མ་དུད་པ་མེད་ཅིང་དམར་རུག་གེ་བ་ཞུགས་ལིང་གི་ནང་དུ་བཅུག་སྟེ་བསྲོ་བར་བྱའོ། །གྲང་བའི་དབང་གིས་ཤིན་ཏུ་འདར་བར་གྱུར་པ་ལ་ནི་ཆང་ངམ། དར་བའམ། རྒྱ་སྲན་དང་། ཁྲེ་རྒོད་ལ་སོགས་པ་