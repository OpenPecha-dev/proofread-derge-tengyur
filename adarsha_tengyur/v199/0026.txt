ཡང་རིམས་གསར་པ་དང་། ཚད་པས་འཁྲུ་བ་དང་། ཐུར་དུ་མཁྲིས་པ་དང་ཁྲག་ཏུ་འཁྲུ་བ་དང་། གློ་གཅོང་ཆེན་པོ་སྐེམ་བྱེད་དང་། མཛེ་དང་གཅིན་སྙི་བ་དང་། འབྲུམ་ཆེན་དང་ཐོར་བུ་འབྱུང་བའི་ནད་དང་། རྐང་པ་ཆེར་སྐྲངས་པའི་ནད་དང་སྙིང་མི་དྲན་ཏེ་མྱོས་པར་གྱུར་པ་དང་།
ལུད་པ་ལུ་བ་དང་། དབུགས་མི་བདེ་བ་དང་། སྙིང་འཕར་བ་དང་། བུད་མེད་ནུ་མ་ན་བ་དང་། རོ་སྟོད་ཡན་ཆད་ཀྱི་ནད་མི་བདེ་བ་འདི་རྣམས་དང་ནད་ཐམས་ཅད་ལ་སྐྱུག་སྨན་བཏང་ན་ཕན་ནོ། །དེ་ལ་སྐྱུག་སྨན་གཏང་དུ་མི་རུང་བའི་ནད་དམིགས་ནི་བུད་མེད་སྦྲུམ་མ་དང་། རླུང་
ནད་ཡོད་དེ་ཁོང་རྩུབ་པ་དང་། བཀྲེས་པ་དང་རྟག་ཏུ་སྡུག་བསྔལ་བ་དང་བྱིས་པ་ཆུང་ངུ་དང་། མི་རྒན་པོ་དང་སྐེམ་པོ་དང་ཚོ་སྟེ་སྦོམ་པོ་དང་། གློ་སྐམ་ན་བ་དང་། མཚོན་གྱིས་རྨས་པ་དང་། ཉམ་ཆུང་བ་དང་། རྟག་ཏུ་སློན་པ་དང་། མཆེར་པ་ན་བ་དང་། མིག་རབ་རིབ་
ཁྱེར་བ་དང་། ལྟོ་ན་སྲིན་བུ་ཡོད་པ་དང་། ཁར་ཁྲག་དང་། རླུང་དུ་འདྲེས་པར་འབྱུང་བ་དང་། སོ་ན་བ་དང་། སྐད་འཛེར་བ་དང་། ཆུ་སྲི་བ་དང་། དམུ་རྫིང་དང་། སྐྲན་དང་། སྨན་བཏང་བ་ཡང་སློན་དུ་མི་རུང་བ་དང་། ཧ་ཅང་དྲོད་ཆེ་བ་དང་། གཞང་འབྲུམ་གྱི་ནད་དང་།
རྟུག་སྐམ་གྱིས་བཏབ་པ་དང་། མགོ་འཁོར་བ་དང་། རྩིབ་ལོགས་རྡོ་བཞིན་དུ་སྲ་བས་རེམ་རེམ་པོར་ནད་དཀྱེལ་ཆགས་པ་དང་གློ་ན་སྟེ་རྩིབ་ལོགས་སུ་ཟུག་པ་དང་། རླུང་ནད་ཀྱི་བག་འདི་ལྟ་བུ་ལ་སྐྱུག་སྨན་གཏང་དུ་མི་རུང་ངོ་། །ཡང་ཁྲག་སྨན་གཏང་དུ་མི་རུང་བ་ནི་བཙན་དུག་
འཐུངས་སམ། དབྱིག་དུག་འཐུངས་སམ་ཁ་ཟས་མ་ཞུ་བ་འམ་ཁ་ཟས་མི་འཕྲོད་པ་ཟོས་པའམ། བེའུ་སྣབས་ལས་རིམས་སུ་གྱུར་ཏམ། རྟག་ཏུ་སྐྱུག་སྨན་བཏང་ཡང་སྐྱུག་ཏུ་མི་རུང་བ་ལ་སྐྱུག་སྨན་མི་གཏང་བར། གོང་དུ་སྨོས་ཀྱང་དུག་འཐུངས་སམ། སྐྱུག་སྨན་མི་བཏང་
དུ་མི་རུང་བའི་ནད་དམིགས་ཞིག་ཡིན་ན་འདི་རྣམས་ལྟ་བུ་ལ་སྐྱུག་སྨན་ཐོང་ཤིག །ནད་དམིགས་གཞན་དང་སྦྱར་ཏེ་སྐྱུག་སྨན་བཏང་བའི་རྗེས་ལ་སྨན་གྱི་དུད་པ་སྦུ་གུ་ནས་བཏང་སྟེ་བདུག་ཏུ་རུང་ངོ་། །བཙན་དུག་དང་དབྱིག་དུག་གིས་ཕོག་པ་དང་། ཟས་མ་ཞུ་བ་འམ། ཁ་ཟས་མི་