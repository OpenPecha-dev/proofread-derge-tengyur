ཀ་རྣམ་གཉིས་དང་། ཁ་ལུང་དང་། ཁ་ར་དཀར་པོ་དང་། ཤེ་ལུ་དང་། དེ་རྣམས་ཀྱི་བཏུང་བ་དང་སྣ་སྨན་དུ་སྦྱར་ན་ཕན་ནོ། །དེ་བཞིན་དུ་གདེངས་ཀ་ཆེན་པོའི་སྦྲུལ་གྱི་གདུག་པ་མི་བཟད་པ་དང་། སྦྲུལ་གྱི་རིགས་ཁྲ་བོ་ལ་ཡང་དུག་འཇོམས་པའི་སྨན་དེ་དག་སྦྱར་རོ། །ཨ་ཤྲ་
གནྡྷ་དང་། རྒུན་འབྲུ་དང་། གི་རི་ཀ་དཀར་པོ་དང་། ས་ནག་པོ་དང་། པི་པི་ལིང་དང་། དེ་རྣམས་ཆ་མཉམ་པ་དང་། བྱིའུ་རུག་པ་དང་། ཀ་ཕིད་ཐ་དང་། བིལ་བ་དང་། སེའུ་དང་། དེ་རྣམས་ཀྱི་ལོ་མ་རྣམས་རེ་རེ་ཡང་ཨ་ཤྭ་གནྡྷའི་ཆ་ཕྱེད་ཕྱེད་སྦྲང་རྩི་དང་ལྡན་པར་སྦྱར་ཏེ་
ཟོས་ན་སྦྲུལ་འཁྱིལ་བ་ཞེས་བྱ་བའི་དུག་ལ་ཁྱད་པར་དུ་ཕན་ནོ། །ཤིང་འོ་མ་ཅན་ལྔའི་ཤུན་པ་དང་། འབྲས་བུ་གསུམ་དང་། ཤིང་མངར་དང་། ནཱ་ག་པུཥྤ་དང་། ཨེ་ལ་བ་ལུ་དང་། ཛི་བ་ཀ་དང་། ཟངས་རྩི་བ་དང་། པུ་ཤེལ་ཙེ་དང་། ཁ་ར་དཀར་པོ་དང་། ཤུག་པ་དང་།
ཨུཏྤ་ལ་དང་། དེ་རྣམས་སྦྲང་རྩི་དང་སྦྱར་བའི་དུག་སྨན་ནི་གངས་ཅན་ཞེས་བྱ་སྟེ། དེའི་འདག་གུས་བསྐུས་ན་སྦྲུལ་འཁྱིལ་བའི་དུག་འཇོམས་ཏེ། དེ་བཞིན་དུ་སྐྲང་བ་དང་། ཤུ་བ་མཆེད་པ་དང་། འབྲུམ་བུ་དང་། རིམས་དང་། ལུས་ཚ་བ་རྣམས་ལ་ཕན་ནོ། །ཏང་པལ་དང་།
ནྱ་གྲོ་དྷའི་མྱུ་གུ་དང་། ཛི་བ་ཀ་དང་། ཟངས་རྩི་བ་དང་། ཁ་ར་དཀར་པོ་དང་། བཙོད་དང་། ཤིང་མངར་དང་། དེ་རྣམས་བསྐོལ་བའི་ཁུ་བ་བླུད་ན་སྦྲུལ་འཁྱིལ་བས་ཟིན་པ་འཇོམས་སོ། །སྨྱུག་མའི་ཤུན་པ་དང་། ས་བོན་དང་། པུ་ཙེ་ཤེལ་དང་། པ་ཏ་ལའི་ས་བོན་དང་། བཅའ་སྒ་
དང་། ཤྲི་ཤའི་ས་བོན་དང་། བོང་ང་དཀར་པོ་དང་། ག་བེ་བུ་གའི་འབྲུ་དང་། རྩ་བ་དང་། ཤུ་དག་དང་། དེ་རྣམས་བ་གཅིན་ལ་བཏབ་པའི་འདག་གུ་ནི་ཡན་ལག་བརྒྱད་པ་ཞེས་བྱ་སྟེ། སྦྲུལ་འཁྱིལ་པས་ཟིན་པའི་རིགས་གོ་ད་ན་ས་ཞེས་བྱ་བས་ཟིན་པ་སེལ་ཏོ། །པུ་ཙེ་ཤེལ་
དང་། བོང་ང་དཀར་པོ་དང་། རུ་རྟ་དང་། ཁྱིམ་གྱི་དུད་པ་དང་། ཧ་རེ་ཎུ་ཀ་དང་། ཚ་བ་གསུམ་དང་། རྒྱ་སྤོས་དང་། དེ་རྣམས་ལྷན་ཅིག་སྦྱར་བ་ཟོས་ན་སྦྲུལ་ཁྲ་བོས་ཟོས་པའི་ནད་སེལ་ཏོ། །འདམ་བུ་མདའ་རྒྱུ་དང་། དན་ཏི་དང་གཉིས་ཀྱི་རྩ་བ་མཐོ་ཉི་ཤུའི་ས་བོན་འོག་ན་