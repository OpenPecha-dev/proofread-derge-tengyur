གཏང་བའི་ཐབས་ནི་དྲང་པོ་ཙོག་པུར་འདུག་ལ་སེམས་གུད་དུ་མི་གཡེང་བར་དུད་པ་གཏང་བ་ལ་བསམས་ཏེ་ཁ་གདངས་ལ་ཁར་དུད་པ་ལན་གསུམ་གཏང་ངོ་། །དེ་ནས་སྣའི་བུ་ག་ཡ་གཅིག་བཀག་ལ་བུ་ག་ཡ་གཅིག་ནས་དུད་པ་བཏང་ཞིང་རྔུབ་བོ། །སྣའི་མཚུལ་པའི་ནད་དང་། ཀླད་
པའི་ནད་དམིགས་ལ་དུད་པ་ཁ་ནས་བཏང་བས་ནད་བསྐྱོད་ཅིང་བསྡུས་པར་གྱུར་པ་དེ་ལ་སྣ་ནས་དུད་པ་བརྔུབས་ན་ནད་དེ་ཕྱིན་ཅིང་སེལ་བར་འགྱུར་རོ། །ཁ་ནས་དུད་པ་བརྔུབས་ན་ནི་སློང་ཞིང་བསྐྱོད་པར་བྱེད་དོ། །ཁ་ནས་གྲེ་བའི་ནང་དུ་སླེབས་པར་དུད་པ་བརྔུབས་ན་ནད་ཞི་བར་བྱེད་
དོ། །དུད་པ་ཁ་ནས་རྔུབ་ཅིང་ཕྱིར་སློན་པའི་ཐབས་སུ་དབྱུང་ངོ་། །སྣར་རྔུབ་ཅིང་ཕྱིར་དབྱུང་བ་ལྟར་བྱས་ན་མིག་ལ་གནོད་དེ་མི་རུང་ངོ་། །ཁར་རྔུབ་ཅིང་སློན་པའི་ཐབས་ནི་ཁར་ལན་ཅིག་གྲེ་བའི་བར་དུ་བརྔུབས་ཏེ་དེ་ནས་ཕྱིར་སློན་པའི་ཐབས་སུ་ཕྱུང་ཤིག་དེ་ལྟར་ལན་གསུམ་གསུམ་
བྱའོ། །སྨན་གྱི་དུད་པ་འཇམ་པོ་ཉིན་པར་སྣར་ལན་ཅིག་གཏང་ངོ་། །རླུང་དང་བད་ཀན་འདྲེས་པ་ལ་སྨན་གྱི་དུད་པ་རྣོ་འཇམ་རན་པ་ནི་ལན་གཉིས་ཐོང་ཤིག །བད་ཀན་སེལ་བར་སྨན་གྱི་དུད་པ་རྣོན་པོ་ནི་ལན་གསུམ་མམ་ལན་བཞིར་ཐོང་ཤིག །དེ་ལ་སྣར་དུད་པ་གཏང་བའི་སྨན་འཇམ་པོ་ནི་
ཨ་ཀ་རུ་དང་། གུ་གུལ་དང་། གླ་སྒང་ཆེན་པོ་དང་། སྠོ་ནེ་ཡ་དང་། ཕ་བོང་གི་དྲེག་པ་དང་། སྤང་སྤོས་དང་། པུ་ཤེལ་ཙི་དང་། བ་ལེ་ཀ་དང་། ཤིང་ཚ་དང་། ཧ་རེ་ཎུ་ཀ་དང་། མེ་ཏོག་བནྡྷུ་ཀ་དང་། ཤིང་བིལ་བ་རྐང་དང་། ཨེ་ལ་བ་ལུ་ཀ་དང་། ཤི་རེ་བེ་སྟ་ཀ་དང་། པོག་ས་ཙི་
རས་དང་། རྒྱ་མ་ཀ་དང་། མ་ཙ་ན་དང་། གླ་བ་དང་། པོག་ནག་པོ་ཤ་ལ་ཡ་ཀི་དང་། གུར་ཀུམ་དང་། མོན་སྲན་གྲེའུ་དང་། ནས་དང་། པོག་དཀར་པོ་ནུ་མ་ཀ་དང་། ཏིལ་དང་། ཤིང་ཏོག་བཟང་པོ་མར་ཡོད་པ་དང་། སྟར་ག་ཨུརྦ་ནི་ཀ་དང་། སྣུམ་བག་ཚིལ་དང་། རྐང་དང་། ལྟོ་
ཚིལ་དང་། མར་དང་། རྐང་དང་འདི་རྣམས་ཡིན་ནོ། །ནད་ཞི་བར་བྱ་བའི་དུད་པའི་སྨན་ནི་པོག་ནག་པོ་ཤ་ལ་ཡ་ཀི་དང་། རྒྱ་སྐྱེགས་དང་། ཕྲི་ཐིར་ཀ་དང་། མེ་ཏོག་པདྨ་དང་། མེ་ཏོག་ཨུཏྤལ་དང་། ཤིང་ནྱ་གྲོ་དྷ་དང་། ཤིང་ཨུ་དུམྦཱ་ར་དང་། ཤིང་ཨ་ཤྭངྠ་དང་། ཤིང་པླག་ཤ་