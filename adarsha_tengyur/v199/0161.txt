གྱི་གནད་དང་། བདག་པོའི་གནད་དང་། གཞང་གི་གནད་དང་། སྙིང་གི་གནད་དང་། པུས་མོའི་གནད་དང་། ཆུ་སོའི་གནད་དང་། མ་ཀྲྀ་ཏའི་གནད་རྣམས་ཡིན་ཏེ། དེ་དག་ཏུ་མཚོན་གྱིས་ཕོག་ནས་འཕྲལ་མི་འཆི་ན་ཡང་། ཞག་བདུན་ཚུན་ཆད་ཀྱིས་ངེས་
པར་འཆིའོ། །འཕྲལ་མི་འཆི་བར་ཟླ་བ་གཅིག་གམ་ཟླ་བ་ཕྱེད་ཀྱི་ནང་དུ་འཆི་བའི་གནད་ནི་སུམ་ཅུ་རྩ་གསུམ་སྟེ། ཨ་པ་སྟམ་བྷ་ཞེས་བྱ་བའི་གནད་དང་། རྐང་མཐིལ་སྲེག་པའི་གནད་དང་། རྩིབ་ལོགས་ཀྱི་མཚམས་ཀྱི་གནད་དང་། ཀ་ཊི་ཏ་རུ་ཞེས་བྱ་བའི་གནད་དང་། སྐྲ་མཚམས་ཀྱི་
གནད་དང་། ནུ་མའི་རྩའི་གནད་དང་། དབང་པོའི་ཆུ་སོའི་གནད་དང་། མྱུར་བ་ཞེས་བྱ་བའི་གནད་དང་། ཨ་པ་ལའི་གནད་དང་། རྩ་ཆེན་པོའི་གནད་དང་། ནི་ཏམ་པའི་གནད་དང་། སྟ་ན་རོ་ཧི་ཏ་ཞེས་བྱ་བའི་གནད་རྣམས་སོ། །གནད་གསུམ་པོ་ཨུད་ཤྐེ་ཞེས་བྱ་བ་གཉིས་དང་། སྟན་པ་ནི་ཞེས་བྱ་
བ་དང་གསུམ་ནི་མཚོན་ཕྱུང་ན་ནི་འཆི་ལ། མ་ཕྱུང་ན་ནི་མི་འཆིའོ་ཞེས་བཤད་དེ། དེ་ཡང་རླུང་གིས་ཤ་དང་། ཞག་དང་། རྐང་དང་། གླད་རྒྱས་རྣམས་སྐེམ་པར་བྱེད་དོ། །གལ་ཏེ་ཐབས་མ་ཡིན་པས་མཚོན་དེ་ཕྱུང་ན་ནི་དབུགས་མི་བདེ་བ་དང་ལུད་པས་སྲོག་འདོར་བར་བྱེད་དོ། །གནད་
བཞི་བཅུ་རྩ་བཞི་པོ་འདི་དག་ཏུ་མཚོན་གྱིས་ཕོག་ན་འཐེང་འགྲུམ་ལ་སོགས་པར་འགྱུར་གྱི་འཆི་བར་བྱེད་པ་ནི་མ་ཡིན་ཏེ་གློ་བུར་གྱི་གནོད་པས་བརྒྱ་ལ་འཆི་བ་ཡང་སྲིད་དོ། །བཞི་བཅུ་རྩ་བཞི་པོ་དེ་ཡང་གང་ཞེ་ན། གདེངས་ཀ་ཞེས་བྱ་བའི་གནད་དང་། མུར་འགྲམ་གྱི་ཕྱོགས་ཀྱི་གནད་དང་།
མུར་འགྲམ་ཕྱོགས་ཀྱི་མིག་ཟུར་གྱི་གནད་དང་། བི་དུ་རའི་གནད་དང་། སྔོན་པོ་ཞེས་བྱ་བའི་གནད་དང་། མ་ནེའི་གནད་དང་། ལྟག་པའི་གནད་དང་། ཕྲག་པའི་གནད་དང་། འཁྱིལ་པ་ཞེས་བྱ་བའི་གནད་དང་། བི་ཊ་བོ་ཞེས་བྱ་བའི་གནད་དང་། ཨུར་པ་ཤི་ཞེས་བྱ་བའི་གནད་དང་།
ཀུ་ཀུན་ད་རའི་གནད་དང་། པུས་མོའི་གནད་དང་། མིག་དམར་པོའི་གནད་དང་། མཆན་ཁུང་འཛིན་པའི་གནད་དང་། པིར་ལྟ་བུའི་གནད་དང་། གྲུ་མོའི་གནད་རྣམས་སོ། །གནད་བརྒྱད་པོ་འདི་དག་ནི་ན་ཞིང་སྡུག་བསྔལ་བར་བྱེད་པ་སྟེ། དེ་ཡང་གང་ཞེ་ན། པིར་མགོ་ལྟ་བུའི་གནད་