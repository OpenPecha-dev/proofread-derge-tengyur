སྨན་དང་། དེ་རྣམས་སྤྱིའི་ཉིས་འགྱུར་གྱི་ལྕགས་ཕྱེ་དང་ཕྱེ་མར་བྱས་ལ་སྨན་རེ་རེའི་བརྒྱད་འགྱུར་གྱི་བ་གཅིན་དང་། སྨན་སྣ་སོ་སོར་བསྐོལ་ལ་རི་ལུར་བྱར་འདོད་པ་ཙམ་གྱི་སྐན་ཏེར་གྱུར་པ་དང་གཅིག་ཏུ་བསྲེས་ཏེ་རི་ལུར་བྱས་པ་ནི་ལྕགས་ཕྱེའི་རི་ལུ་ཞེས་བྱ་སྟེ། དེ་ལས་
ཅི་རན་དར་བ་དང་སྦྱར་ཏེ་འཐུངས་ན་སྐྱ་རྦབ་ཀྱི་ནད་རྣམས་ལ་སྲོག་སྦྱིན་པར་བྱེད་དོ། །གཞན་ཡང་མཛེ་དང་། མ་ཞུ་བ་དང་། སྐྲང་བ་དང་། བརླ་རེངས་པ་དང་། ཡི་ག་འཆུས་པ་དང་། གཞང་འབྲུམ་དང་། མིག་སེར་དང་། གཅིན་ནད་དང་མཚེར་པའི་ནད་རྣམས་
ཀྱང་ཞི་བར་བྱེད་དོ། །ཡང་ན་ཏ་བྱ་དང་། བྲག་ཞུན་དང་། དངུལ་དང་། ལྕགས་ཀྱི་དྲི་མ་དང་། དེ་རྣམས་སྲང་ལྔ་དང་། ཙི་ཏྲ་ཀ་དང་། འབྲས་བུ་གསུམ་དང་། ཚ་བ་གསུམ་དང་། བྱི་དང་ག་དང་། དེ་རྣམས་སྲང་རེ་རེ་དང་། ཤ་ཁ་ར་སྲང་བརྒྱད་དང་། འདི་
རྣམས་ཀྱི་ཕྱེ་མ་སྦྲང་རྩི་དང་སྦྱར་བ་ཟོས་ན། སྐྱ་རྦབ་དང་། དུག་དང་། ལུད་པ་དང་། གཅོང་ཆེན་པོ་དང་། རིམས་མི་བཟད་པ་དང་། མཛེ་དང་། མ་ཞུ་བ་དང་། གཅིན་ནད་དང་། སྐྲང་བ་དང་། དབུགས་མི་བདེ་བ་དང་། ཡི་ག་འཆུས་པ་རྣམས་ལ་ཕན་ཏེ། ཁྱད་
པར་དུ་བརྗེད་བྱེད་ཀྱི་ནད་དང་། མིག་སེར་དང་། གཞང་འབྲུམ་རྣམས་འཇོམས་པར་བྱེད་དོ། །ཡང་ན་དུག་མོ་ཡུངས་དང་། འབྲས་བུ་གསུམ་དང་། ནིམ་པ་དང་། པ་ཏོ་ལ་དང་། ག་དུར་དང་། དོང་གྲ་དང་འདི་རྣམས་བསྐོལ་བའི་ཁུ་བའི་ནང་དུ་བྲག་ཞུན་སྲང་བརྒྱད་
བཅུག་སྟེ། ཞག་བཅུའམ། ཉི་ཤུ་འམ། སུམ་ཅུའི་བར་དུ་ཡང་སྦང་ཞིང་ཡང་སྐམ་པ་ལན་མང་དུ་བྱས་པ་དང་། བྲག་ཞུན་དང་མཉམ་པའི་ཤ་ཁ་ར་དང་། སྨིག་རྐང་པ་དང་། པི་པི་ལིང་དང་། སྐྱུ་རུ་ར་དང་། ཀར་ཀ་ཏ་སྲིང་གི་སྲང་རེ་རེ་དང་། ཀཎྜ་ཀ་རིའི་རྩ་བ་དང་འབྲས་
བུ་གཉིས་སྲང་གཅིག་དང་། དྲི་སྣ་གསུམ་ཞོ་གཉིས་གཉིས་དང་། སྦྲང་རྩི་སྲང་གསུམ་དང་ལྷན་ཅིག་རི་ལུ་ཞོ་གཉིས་པའི་ཚད་དུ་བྱས་ལ། ཟས་གཞན་མ་འདྲེས་པར་ཟོས་པའི་འོག་ཏུ་སེའུ་འབྲུའི་ཁུ་བ་དང་འོ་མ་དང་། ཐང་ལ་གནས་པའི་བྱའི་ཤ་ཁུ་དང་། ཆུ་དྲོན་པོ་