སོ། །དེ་ལྟར་རྣ་ཤལ་ཕུག་ཟིན་པའི་འོག་ཏུ་ཕན་པའི་ཟས་སྦྱིན་ནོ། །དེ་ནས་རས་བལ་གྱི་འདའ་བས་རྣ་བ་གཡོན་གྱི་བུ་གར་གླན་ལ་ཞག་གསུམ་གྱི་བར་དུ་གཞག་གོ། །རྨ་འཚོ་བ་དང་རིམ་གྱིས་དལ་བུས་བུ་ག་བསྐྱེད་པར་བྱའོ། །དེ་ནས་བྱིས་པ་དེའི་སོ་སྐྱེད་པ་དང་། རིམ་གྱིས་
ནུ་ཞོ་དེ་ལས་བཟློག་པར་བྱའོ། །འོ་མ་ནི་གོང་དུ་སྨོས་པ་བཞིན་སྦྱར་རོ། །ཁ་ཟས་ཀྱང་ཡང་ཞིང་ཉམས་བརྟ་བ་རྣམས་སྦྱིན་ནོ། །བྱིས་པ་ནུ་ཞོ་མི་འཐུང་བ་ལ་ནི་ཤིང་པི་ཡ་ལའི་རྐང་དང་། མ་དུ་ཀའི་མེ་ཏོག་དང་། སྦྲང་རྩི་དང་། འབྲས་ཡོས་དང་། ཁ་ར་དཀར་བོ་དང་། འདི་རྣམས་ལ་ནན་ཏུར་
བྱས་ཏེ་བྱིས་པ་ལ་བྱིན་ན་ཚིམ་ཞིང་ཉམས་སྟོབས་སྐྱེད་དོ། །བིལ་བ་གཞོན་ནུ་དང་། ཤ་ཁ་ར་དང་། སུག་སྨེལ་དང་། འབྲས་ཡོས་ཀྱི་ཕྱེ་མ་དང་། དེ་རྣམས་ཀྱི་སྐྱོ་མ་བླུད་ན་མེ་དྲོད་སྐྱེད་དོ། །ད་ཏའི་མེ་ཏོག་དང་། ཤ་ཁ་ར་དང་། འབྲས་ཡོས་ཀྱི་ཕྱེ་མ་དང་། སྐྱོ་མ་བླུད་ན་གླད་ཚ་སྐ་
སླ་རན་པར་འབྱུང་ངོ་། །གལ་ཏེ་བྱིས་པ་དེ་ནད་བྱུང་ན་གནོད་པར་མི་འགྱུར་བའི་སྨན་འཇམ་པོ་སྦྱིན་ནོ། །ནད་གཞན་གྱི་བླ་བརྣན་གྱིས་འདྲེས་པ་ལས་ཡང་བཀྲུ་སྨན་གྱིས་ཞི་བར་བྱའོ། །ཇི་ལྟར་བྱིས་པའི་བློ་གཞན་དུ་གྱུར་པ་ན་ཡང་། སྡངས་པར་འགྱུར་བའི་བག་མི་བྱ་སྟེ། གལ་ཏེ་སྡངས་པར་
གྱུར་ན་ནི་གདོན་གྱིས་ཟིན་པའི་རྒྱུར་འགྱུར་རོ། །བྱིས་པ་དེ་གོས་ཀྱི་རླུང་ཡབ་ཀྱིས་གཡབ་པ་དང་། གཞན་གྱིས་བགོམ་ཞིང་རེག་པ་ལས་ཀྱང་བསྲུང་བར་བྱའོ། །བྲ་ཧྨི་དང་། ཡུངས་ཀར་དང་། ཤུ་དག་དང་། ཐལ་ཏྲེས་དང་། རུ་རྟ་དང་། རྒྱམ་ཚ་དང་། པི་པི་ལིང་དང་། འདི་རྣམས་དང་
ཚུལ་བཞིན་བསྐོལ་བའི་སྨན་མར་བླུད་ན། སྐད་གསལ་བ་དང་། ཡིད་གཞུངས་པ་དང་། དྲན་པ་མྱུར་བར་བྱེད་དོ། །དེ་བཞིན་དུ་ཚེ་རིང་བ་དང་། སྡིག་པ་ཞི་བར་བྱེད་པ་དང་། གདོན་འཇོམས་པ་དང་། འབྱུང་པོ་དང་། སྨྱོ་བྱེད་རྣམས་ལས་ཟློག་བར་བྱེད་དོ། །ཤུ་དག་དང་། སོ་མ་ར་ཛ་
དང་། མན་དུ་ཀ་པ་ར་ནི་དང་། ཤང་ཀ་པུཥྤ་དང་། ཉེའུ་ཤིང་དང་། བྲཧྨི་སོ་མ་ཞེས་བྱ་བ་ནི་ནཱ་དང་། སླེ་ཏྲེས་དང་། བྲཧྨི་དང་། འདི་རྣམས་སྲང་རེ་རེ་ཆམ་ཆོམ་བརྡུངས་ཏེ། མར་སྲང་སུམ་ཅུ་རྩ་གཉིས་དང་། འོ་མ་མར་གྱི་བཞི་འགྱུར་དང་། ཚུལ་བཞིན་བསྐོལ་ཏེ་མར་ལུས་པ་ནི་ཡན་