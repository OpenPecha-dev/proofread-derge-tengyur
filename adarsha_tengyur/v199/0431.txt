པར་བྱའོ། །གལ་ཏེ་ལན་ཅིག་གཞང་ནང་དུ་བཅུག་ནས་ཕྱིར་ཡང་འབྱུང་ན་ནི་རྐུབ་ཚོས་གཉིས་པགས་པས་གླན་ལ་དབུས་སུ་ཕུག་པ་ལ་སོགས་པ་ཆོ་ག་ཇི་ལྟར་བྱ་བ་ནི་མདོ་ནས་གསུངས་པ་ལྟ་བུའོ། །ཡང་ན་རྩ་བ་ཆེན་པོ་ལྔ་དང་བྱི་བའི་ནང་
གྲོལ་ཕྱུང་བའི་ཤ་དང་། འོ་མ་དང་ལྷན་ཅིག་བསྐོལ་བའམ། ཡང་ན་རླུང་འཇོམས་པའི་སྨན་དང་། ཏིལ་མར་ཚུལ་བཞིན་བསྐོལ་བས་གང་ཕྱི་ས་འབྱུང་བ་ལ་བསྐུ་བ་དང་བཏུང་བ་ལ་སོགས་པ་བྱས་ན་ཕན་ནོ། །མཁྲིས་པ་ལས་གྱུར་པའི་འཁྲུ་བ་མ་ཞུ་བ་དང་
བཅས་པ་ལ་ནི་རྣོ་བ་དང་དྲོ་བའི་བག་སྤངས་ཏེ་གོང་མ་བཞིན་དུ་ཐོག་མར་སྨྱུང་བ་ལ་སོགས་པ་བྱའོ། །མཁྲིས་པ་ལས་གྱུར་པའི་འཁྲུ་བ་སྐོམ་དད་ཆེ་བ་ལ་ནི་ཡན་ལག་དྲུག་ཅེས་བྱ་བའི་སྨན་གླ་སྒང་དང་། པར་པ་ཏ་དང་། པུ་ཤེལ་ཙི་དང་། ཙནྡན་དང་། ཨུ་དི་ཙ་
དང་། དོང་གྲ་དང་། ཏིག་ཏ་དང་། ཐལ་ཏྲེས་དང་། འདི་རྣམས་བསྐོལ་བའི་ཁུ་བ་བླུད་དོ། །དེ་ལྟར་སྨྱུང་བ་ལ་སོགས་པ་བྱས་ཏེ་བཀྲེས་ན་ཟས་འདོད་པ་ལ་མེའི་དྲོད་སྐྱེད་པར་འདོད་པའི་ཕྱིར་ཐུག་པ་ལ་སོགས་པ་བྱིན་ཏེ། དེ་ཡང་རྩ་བ་ཆུང་ངུ་ལྔ་དང་། ཉེའུ་
ཤིང་དང་། བ་ལ་རྣམ་གཉིས་དང་། མོན་སྲན་སྡེའུ་དང་། མོན་སྲན་གྲེའུ་གཉིས་ཀྱི་ལོ་མ་དང་། འདི་རྣམས་ཀྱི་ཐུག་པ་དང་། ཁུ་བཅུད་དང་། ཟས་ཀྱི་ནང་དུ་བཏབ་པ་ལས་གཞི་བླངས་ལ་སྦྱིན་ནོ། །འཁྲུ་བ་འགགས་པ་ལ་ནི་དུག་མོ་ཡུངས་ཀྱི་ཤུན་ཕྲགས་དང་།
འབྲས་བུ་དང་། བོང་ང་དཀར་པོ་དང་བཏགས་པའི་ཕྱེ་མ་སྦྲང་རྩི་དང་འབྲས་བཀྲུས་པའི་ཁུ་བ་དང་ལྷན་ཅིག་སྦྱར་བ་བླུད་དོ། །པ་ཐ་དང་། དུག་མོ་ཡུངས་ཀྱི་ཤུན་ཕྲགས་དང་། ས་བོན་དང་། སྐྱེར་བ་དང་། པི་པི་ལིང་གི་རྩ་བ་དང་། བཅའ་སྒ་དང་། འདི་རྣམས་ལྷན་ཅིག་
སྐོལ་བའམ། ཡང་ན་བོང་ང་དཀར་པོ་དང་། བིལ་བ་དང་། དུག་མོ་ཡུངས་དང་། ཨུ་དི་ཙ་དང་། གླ་སྒང་རྣམས་ལྷན་ཅིག་བསྐོལ་བའམ། ཡང་ན་བོང་ང་དཀར་པོ་དང་། རྩྭ་དཱུར་བ་དང་། སྐྱེར་བ་དང་། དུག་མོ་ཡུངས་དང་། སྐྱེར་ཁཎྜ་དང་། དེ་རྣམས་ལྷན་ཅིག་བསྐོལ་བའི་ཁུ་