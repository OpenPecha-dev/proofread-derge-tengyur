དང་། ཨ་ཤྭ་གནྡྷ་དང་། ཨ་པ་མརྒ་དང་། ཁ་སྲལ་ཕྲེའུ་དང་། བོང་ང་དཀར་པོ་དང་། སླེ་ཏྲེས་དང་། བ་ལ་དང་། བིལ་བ་དང་། ཏྲི་བི་ཏ་ཞེས་བྱ་བ་ཤིང་ཉེ་རོང་དང་། དན་ཏི་དང་། ཙི་ཏྲ་ཀའི་རྩ་བ་དང་། ལོ་མར་བཅས་པ་དང་། པ་ཡས་སྱ་ཞེས་བྱ་བ་ཀྵི་རི་
ནི་དང་། དུག་མོ་ཉུང་དང་། སྤང་སྤོས་དང་། བི་ཟ་ཀ་ཞེས་བྱ་བ་ཨ་ས་ནའི་ཤིང་གི་སྙིང་པོ་དང་། འོ་མར་བཅས་པ་དང་། བོ་ཏ་སྠ་བི་ར་ཞེས་བྱ་བའི་ཤིང་དང་། གོ་བྱེ་དང་། བྱི་དང་ག་དང་། ཉེའུ་ཤིང་དང་། བུ་ཏ་ཀ་རཉྫ་
དང་། ཤ་མྱ་ཀ་ཞེས་བྱ་བ་དོང་ག་དང་། ཙནྡྲ་མེ་ཁ་དང་། ས་ཧ་ར་ཙ་ཞེས་བྱ་བ་བ་སྤྲུ་དང་། ཤི་ཀྲུ་དང་། ནིམ་པའི་ཤུན་ཕྲགས་དང་། བུ་རམ་ཤིང་གི་ཁུ་བ་དང་། འདི་རྣམས་སྲང་རེ་རེ་དང་། ཨ་རུ་ར་སྟོང་ཆིག་བརྒྱ་དང་། ནས་སྲང་བརྒྱ་ཉི་ཤུ་རྩ་བརྒྱད་
དང་། སྨན་དེ་རྣམས་ཀྱི་བརྒྱད་འགྱུར་ཆུ་དང་བསྐོལ་བ་གོང་མ་ལྟར་ནས་ཚོས་པ་དང་ཕྱུང་སྟེ། ཁུ་བ་བཙིར་ལ་ཨ་རུ་ར་མ་གཏོགས་པའི་སྙིགས་མ་བོར་ཏེ། ཡང་ཨ་རུ་ར་ཚོས་པ་དེ་དང་། བུ་རམ་རྙིང་པ་སྲང་བརྒྱ་དང་། ཏིལ་མར་དང་། མར་དང་། སྐྱུ་རུ་རའི་ཁུ་བ་དང་། འདི་
རྣམས་སྲང་སུམ་ཅུ་རྩ་གཉིས་གཉིས་རྣམས་མེ་མི་ཆེ་བ་ལ་ཡང་བསྐོལ་ཏེ། དྲིལ་དུ་བཏུབ་པ་ཙམ་ན་ཕྱུང་སྟེ། བསྒྲངས་ནས་དེའི་ནང་དུ་སྦྲང་རྩི་སྲང་དྲུག་ཅུ་རྩ་བཞི་དང་། པི་པི་ལིང་སྐམ་པོ་སྲང་བཞི་དང་། དྲི་སྣ་གསུམ་སྲང་རེ་རེ་ཞིབ་ཏུ་བཏགས་པའི་ཕྱེ་མ་བཏབ་སྟེ། དེ་
རྣམས་ལེགས་པར་བསྲེས་ནས་དཀྲུགས་ཏེ། སྣོད་རྫ་མ་རྙིང་པའི་ནང་དུ་བཅུག་ནས་ཟླ་བ་གཅིག་གི་བར་དུ་ནས་ཀྱི་ཕུང་པོའི་ནང་དུ་བཞག་སྟེ། དེ་ནས་གོང་མ་བཞིན་དུ་ཨ་རུ་ར་གཉིས་གཉིས་ལྡེ་གུ་དང་བཅས་པར་ཟོས་ན། དྲང་སྲོང་ཆེན་པོ་གནས་འཇོག་གིས་བཤད་པའི་
བཅུད་ཀྱིས་ལེན་གྱི་ལྡེ་གུ་ཞེས་བྱ་སྟེ། གོང་དུ་སྨོས་པའི་ལྡེ་གུ་ཐམས་ཅད་པས་ཁྱད་པར་དུ་ཕན་ཡོན་ལྷག་པ་ཡིན་ནོ། །ནད་མེད་པ་རྣམས་ལ་ཡང་ཆོ་ག་བསྲུང་མི་དགོས་པར་དུས་ཐམས་ཅད་དུ་བསྔགས་སོ། །ལྕེ་མྱང་ཚ་དང་། བཅའ་སྒ་སྲང་རེ་རེ་དང་ཁ་རུ་ཚ་སྲང་