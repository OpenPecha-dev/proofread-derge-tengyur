ཨུཏྤ་ལ་སྔོན་པོ་དང་། དེ་རྣམས་བཏགས་ཏེ་འོ་མ་དང་སྦྲང་རྩི་དང་སྦྱར་བས་བསྐུས་ན་སྐྲ་སྐྱེ་ཞིང་འཕེལ་བའི་མཆོག་ཡིན་ནོ། །ལྕགས་ཕྱེ་དང་། བྲིང་ག་རཱ་ཛ་དང་། འབྲས་བུ་གསུམ་དང་། ས་ནག་པོ་དང་། དེ་རྣམས་ཀྱི་ཕྱེ་མ་བུ་རམ་ཤིང་གི་ཁུ་བའི་ནང་དུ་ཟླ་བ་གཅིག་གི་
བར་དུ་བཞག་ལ། དེ་ནས་མགོ་ལ་བསྐུས་ན་སྐྲ་རྩ་བ་དང་བཅས་པ་ནག་པོར་བྱེད་དེ། སྲན་མ་ཤ་དང་། ཁྲེ་རྒོད་དང་། འབྲས་རྩབས་དང་། ནས་ཐུག་དང་། ལྕགས་ཕྱེ་དང་། དེ་རྣམས་ཚྭ་སྐྱུར་པོའི་ནང་དུ་ཞག་གསུམ་སྦངས་ཏེ། མགོ་ལ་བསྐུས་ན་བྱ་དཀར་ཡང་
མདོག་ནག་པོར་བྱེད་ན། སྐྲ་ལྟ་སྨོས་ཀྱང་ཅི་དགོས། པི་པི་ལིང་དང་། པྲ་པུཎྜ་རཱི་ཀ་དང་། ཤིང་མངར་དང་། ཙནྡན་དང་། ཨུཏྤལ་སྔོན་པོ་དང་། དེ་རྣམས་ཀྱི་ཕྱེ་མ་སྐྱུ་རུ་རའི་ཁུ་བ་དང་། ཏིལ་མར་དང་ལྷན་ཅིག་བསྐོལ་ཏེ། མར་ལུས་པས་སྣ་སྨན་དང་བསྐུ་བྱུག་ཏུ་བསྟེན་
ན། ཀླད་པའི་ནད་ཐམས་ཅད་དང་། སྐྲ་དཀར་མེད་པར་བྱེད་དོ། །ཉེའུ་ཤིང་དང་། ཛི་བན་ཏིའི་ཁུ་བ་དང་། སླེ་ཏྲེས་དང་། འོ་མ་དང་། སྣུམ་རྣམ་གཉིས་ལྷན་ཅིག་བསྐོལ་ཏེ། འོ་མ་དང་མར་ལུས་པའི་ནང་དུ་འཚོ་བྱེད་སྡེ་བཅུའི་སྨན་གྱི་ཕྱེ་མས་བཏབ་ལ་ཡང་བསྐོལ་
ཏེ། མར་ལུས་པ་ལས་སྣར་བླུགས་ན། ནམ་ཚོང་ཡན་ཆད་ཀྱི་ནད་སེལ་བར་བྱེད་དོ། །རྨ་བྱའི་སྒྲོ་དང་། མཁྲིས་པ་དང་། རྒྱུ་མ་དང་། རྐང་པ་དང་། རྟུག་པ་དང་། མཆུ་དང་། དེ་དག་བོར་བའི་ཤ་ཉི་ཚེ་དང་། རྩ་བ་བཅུ་པ་དང་། བ་ལ་དང་། ར་སྣ་དང་། ཤིང་མངར་དང་
སྨན་དེ་རྣམས་སྲང་གསུམ་གསུམ་རྣམས་ཆུ་དང་བསྐོལ་ཏེ། བཞི་ཆ་ལུས་པའི་ནང་དུ་མར་སྲང་སུམ་ཅུ་རྩ་གཉིས་དང་། དེའི་བཞི་འགྱུར་གྱི་འོ་མ་དང་། ཛཱི་བན་ཏི་དང་། འབྲས་བུ་གསུམ་དང་། མེ་ད་དང་། རྒུན་འབྲུམ་དང་། བ་རུ་ར་དང་། པ་རུ་ཤ་ཀ་རྣམ་གཉིས་དང་། ས་མང་ག་
དང་། དབྱི་མོ་དང་། ག་བྲའི་རྩ་བ་དང་། ཏང་པལ་དང་། སུ་ཏི་ཀ་དང་། ཁ་སྲལ་ཕྲེའུ་དང་། མ་ཧཱ་མེ་ད་དང་། ཤིང་ཏ་ལ་དང་། འབྲ་གོ་དང་། པདྨའི་རྩ་ལག་དང་། ཁརྫུ་རའི་རྩ་བ་དང་། ཤིང་མངར་དང་། ཛི་བ་ཀ་དང་། ཉེའུ་ཤིང་དང་། བྱིད་རི་དང་། བུ་རམ་ཤིང་དང་།