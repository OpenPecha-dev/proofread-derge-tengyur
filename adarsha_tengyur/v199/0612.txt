སྔོན་ཐོས་པ་འདོན་པ་དང་། དེ་དག་ནི་ཚངས་པའི་སྲིན་པོའི་གདོན་གྱིས་ཟིན་པའི་མཚན་མའོ། །སིན་པོའི་གདོན་གྱིས་ཟིན་པའི་རྟགས་ནི་ཁྲོ་མིག་ཏུ་ལྟ་བ་དང་། ཁྲོ་གཉེར་དང་ལྡན་པ་དང་། རྟབ་བག་ཏུ་བྱེད་པ་དང་། གཞན་ལ་རྡེག་པ་དང་། རྒྱུག་ཅིང་འགྲོ་བ་དང་། སྐད་ཀྱི་བོར་འདོན་པ་དང་།
གདོང་འཇིགས་སུ་རུང་བ་སྟོན་པ་དང་། ཁ་ཟས་མ་ཟོས་ཀྱང་སྟོབས་དང་ལྡན་པ་དང་། གཉིད་མེད་པ་དང་། མཚན་མོ་རྒྱུ་བ་དང་། ངོ་ཚ་མི་ཤེས་པ་དང་། གཙང་སྦྲ་མེད་པ་དང་། དཔའ་བ་དང་། མ་རུངས་པའི་ལས་བྱེད་པ་དང་། ཚིག་རྩུབ་པོ་སྨྲ་བ་དང་། ཁྲོ་བ་དང་། ཁྲག་དང་། ཕྲེང་བ་དམར་
པོ་དང་། བུད་མེད་དང་། ཤ་དང་ཆང་ལ་དགའ་བ་དང་། ཁྲག་གམ་ཤ་མཐོང་ན་རྐན་གཏོག་ཅིང་མཆུ་བལྡག་པ་དང་། ཁ་ཟས་ཟ་བའི་དུས་སུ་དགོད་པ་དང་། འདི་དག་ནི་སྲིན་པོའི་གདོན་གྱི་མཚན་མའོ། །ཤ་ཟའི་གདོན་གྱིས་ཟིན་པའི་རྟགས་ནི། སེམས་ཐ་མལ་པར་མི་འདུག་པ་དང་། ས་གཅིག་ལ་
མི་གནས་པ་དང་། ཀུན་ཏུ་རྒྱུག་པ་དང་། ཟས་ཀྱི་ལྷག་མ་དང་། གླུ་དང་། གར་དང་། ཤ་དང་ཆང་རྣམས་ལ་དགའ་བ་དང་། དམོད་མོ་དང་བཅས་པའི་ཚིག་ངན་པ་སྨྲ་བ་དང་། བཞིན་མདོག་ཞན་པ་དང་། རྒྱུ་མེད་པར་ངུད་མོ་འདེབས་ཤིང་སེན་མོས་ལུས་འབྲུད་པ་དང་། ལུས་རྩུབ་པ་དང་། སྐད་
ཉམས་པ་དང་། བདག་སྡུག་གོ་ཞེས་སྨྲེ་སྔགས་འདོན་པ་དང་། འབྲེལ་པ་དང་མི་འབྲེལ་བའི་ཚིག་ཏུ་སྨྲ་བ་དང་། དྲན་པ་ཉམས་པ་དང་། གནས་ལ་དགའ་བ་དང་། མི་བརྟན་པ་དང་། གཅེར་བུར་བྱུང་བ་དང་། དྲི་མ་ཅན་དང་། སྲང་ཁ་ན་འདུག་པའི་གོས་ཅི་སྙེད་པ་གོན་པ་དང་། རྩྭ་ཕྲེང་
བར་བྱས་ནས་ལུས་ལ་བརྒྱན་པ་དང་། ཤིང་ལ་རྟ་ཟེར་ཏེ་བཞོན་པ་དང་། མི་གཙང་བ་ལུད་ཕུང་གི་སྟེང་དུ་འདུག་པ་དང་། ཟས་མང་དུ་ཟ་སྟེ་འདི་ནི་ཤ་ཟའི་གདོན་གྱིས་ཟིན་པའི་མཚན་མའོ། །ཡི་དགས་ཀྱི་གདོན་གྱིས་ཟིན་པའི་རྟགས་ནི། གཟུགས་དང་བྱ་བ་དང་དྲི་ཡི་དགས་
དང་འདྲ་ཞིང་འཇིགས་སྐྱེན་པ་དང་། ཟས་མི་འདོད་པ་དང་། རྟག་ཏུ་རྩྭ་གཅོད་པ་སྟེ། འདི་དག་ནི་ཡི་དགས་ཀྱི་གདོན་གྱིས་ཟིན་པའི་མཚན་མའོ། །གྲུལ་བུམ་གྱི་གདོན་གྱིས་ཟིན་པའི་རྟགས་ནི། ཚིག་མང་པོ་སྨྲ་ཞིང་གླལ་བ་དང་། གདོང་ནག་པ་དང་། མི་སྡོད་པར་འགྲོ་བ་དང་།