བའམ། ཡང་ན་བོང་ང་དཀར་པོ་དང་། བཅའ་སྒ་དང་། གླ་སྒང་དང་། དུག་མོ་ཡུངས་དང་། ཀད་ཕ་ལ་དང་། འདི་རྣམས་བསྐོལ་བའི་ཁུ་བ་སྦྲང་རྩི་དང་ལྷན་ཅིག་སྦྱར་བ་བླུད་དོ། །ཤ་ཁུ་དང་བཅས་པའི་ཟས་ཟ་བ་ལ་ནི་དུག་མོ་ཡུངས་ཀྱི་ས་བོན་སྲང་གཅིག་བསྐོལ་
བའི་ཁུ་བ་བླུད་ན་མཁྲིས་པ་ལས་གྱུར་པའི་འཁྲུ་བ་སེལ་ཏོ། །དེ་བཞིན་དུ་སྐྱེས་བུ་གང་ཤ་ཁུ་དང་བཅས་པའི་ཟས་ཟ་བ་ལ་ནི་གླ་སྒང་བསྐོལ་བའི་ཁུ་བ་སྦྲང་རྩི་དང་སྦྱར་བའམ། ཡང་ན་ཤལ་མ་ལིའི་ལོ་མ་བསྐོལ་བ་གྲངས་པའི་ནང་དུ་སྦྲང་རྩི་བཏབ་པ་བླུད་ན་མཁྲིས་པ་
ལས་གྱུར་པའི་འཁྲུ་བ་སེལ་ཏོ། །ཏིག་ཏ་དང་། གླ་སྒང་དང་། དུག་མོ་ཡུངས་དང་། སྐྱེར་ཁཎྜ་དང་། དེ་རྣམས་བཏགས་པའི་ཕྱེ་མའམ། ཡང་ན་སྐྱེར་པ་དང་། བ་ལ་ཀ་དང་། བིལ་བ་དང་། བྱི་ཚེར་བ་དང་། འདི་རྣམས་ཀྱི་ཕྱེ་མའམ། ཡང་ན་ཏིལ་དང་།
མོན་ཆ་ར་དང་། སེང་ཕྲོམ་དཀར་པོ་དང་། བཙོད་དང་། པདྨ་དང་། ཨུཏྤ་ལ་དང་། འདི་རྣམས་བཏགས་པའི་ཕྱེ་མའམ་ཡང་ན་དོང་གྲ་དང་། ད་ཏ་ཀའི་མེ་ཏོག་དང་། བལ་པོ་སེའུའི་ཤུན་པ་དང་། འབྲས་བུ་དང་། འདི་རྣམས་ཕྱེ་མའམ། ཕྱེ་
མའི་སྦྱོར་བ་དེ་དག་སྦྲང་རྩི་དང་འབྲས་བཀྲུས་པའི་ཁུ་བ་དང་སྦྱར་བ་ལས་གང་ཡང་རུང་བ་འཐུངས་ན་མཁྲིས་པ་ལས་གྱུར་པའི་འཁྲུ་བ་སེལ་ཏོ། །ཡང་ན་སྐྱེར་པ་དང་དུག་མོ་ཡུངས་དང་། སེང་ཕྲོམ་དང་། སུག་སྨེལ་དང་འདི་རྣམས་བསྐོལ་བའི་ཁུ་བ་འཐུངས་ན་ཞུ་བའི་
འཁྲུ་བ་སེལ་ཏོ། །ཡང་ན་སེང་ཕྲོམ་གྱི་སྡེ་ཚན་དང་། ཨམ་པཥྚའི་སྡེ་ཚན་དང་། པྲི་ཡང་ཀུའི་སྡེ་ཚན་དང་། འདི་རྣམས་གང་ཡང་རུང་བ་བསྐོལ་བའི་ཁུ་བ་བླུད་ན་ཞུ་བའི་འཁྲུ་བ་སེལ་ཏོ། །ཡང་ན་པུ་ཙེ་ཤེལ་དང་། པ་ལ་ཀ་དང་། ཤིང་མངར་དང་། པྲི་ཡང་ཀུ་
དང་། སེའུ་འབྲུའི་མྱུ་གུ་དང་། འདི་རྣམས་ཞོ་དང་། འུ་སུ་དང་། ལྷན་ཅིག་བླུགས་པ་དང་། ཐུག་པ་དང་། ལྡེ་གུ་དང་། ཁ་ལ་ཀ་དང་། འདི་རྣམས་སྦྱར་བ་བླུད་དོ། །དེ་བཞིན་དུ་ཀ་པིད་ཏ་དང་། བིལ་བ་དང་། ཨ་མྲ་དང་། འཛམ་བུ་དང་། འདི་རྣམས་ཀྱི་རྐང་