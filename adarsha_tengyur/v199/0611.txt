པོ་དང་། སྐེམ་བྱེད་དང་། ཁྱབ་འཇུག་དང་། དབང་པོ་ཡང་བདག་ཡིན་ནོ། །ཞེས་སྨྲ་བ་དང་། ཤ་དང་ཆང་ལ་དད་ཅིང་དགའ་བ་ནི་ལྷ་མ་ཡིན་གྱི་གདོན་ཡིན་ནོ། །དྲི་ཟའི་གདོན་གྱིས་ཐེབས་པའི་རྟགས་ནི། རང་གི་སྤྱོད་པ་ལ་དགའ་ཞིང་ལུས་དྲི་ཞིམ་པ་དང་།
རྟག་ཏུ་སྙིང་དགའ་ཞིང་གླུ་གར་ལ་དགའ་བ་དང་། དེ་བཞིན་དུ་ཁྲུས་དང་། སྐྱེད་མོས་ཚལ་དང་། གོས་དང་ཕྲེང་བ་ལ་དགའ་ཞིང་བྱུག་པ་དམར་པོ་ལ་མོས་པ་དང་། སྒེག་པ་དང་། འགྱིང་བ་འདོད་པ་ནི་དྲི་ཟའི་གདོན་གྱིས་ཟིན་པའི་རྟགས་སོ། །ཀླུའི་གདོན་གྱིས་ཟིན་པའི་རྟགས་ནི། མིག་དམར་
བ་དང་། ཁྲོ་བའི་ངང་ཚུལ་དང་། མིག་ཧར་ཧར་པོར་བགྲད་པ་དང་། ཡོན་པོར་འགྲོ་བ་དང་། མི་བརྟན་ཞིང་འགུལ་བ་དང་། རྒྱུན་དུ་དབུགས་རྒོད་པ་དང་། ལྕེ་ཡང་ནས་ཡང་དུ་འབྱིན་པ་དང་། ཁའི་གྲ་ལ་ལྕེས་བྱུག་པ་དང་། འོ་མ་དང་། བུ་རམ་དང་། ཁྲུས་ལ་དགའ་བ་དང་།
ཁ་བུབ་ཏུ་ཉལ་བ་དང་། གདུགས་མཐོང་ན་འཇིགས་པ་སྟེ་དེ་ནི་ཀླུའི་གདོན་གྱིས་ཟིན་པའི་དབང་དུ་བྱས་པའོ། །གནོད་སྦྱིན་གྱི་གདོན་གྱིས་ཟིན་པའི་རྟགས་ནི། མིག་བགྲད་ཅིང་དམར་ལ་འབུར་བ་དང་། ལུས་དྲི་ཞིམ་པ་དང་། གཟི་མདངས་ཤིན་ཏུ་བཟང་བ་དང་། གར་དང་། གཏམ་དང་།
གླུ་དང་། ཁྲུས་དང་། ཕྲེང་བ་དང་། བྱུག་པ་ལ་དགའ་བ་དང་། ཉ་དང་ཤ་ལ་སྲེད་པ་དང་། སྤྲོ་བ་དང་། དགའ་བ་ཆེ་བ་དང་། སྟོབས་ཆེ་བ་དང་། ནད་མེད་པ་དང་། ལག་པའི་རྩེ་མོ་འགུལ་ཞིང་ཁྱེད་ཅག་རྣམས་ལ་ནོར་ལ་སོགས་པ་ཅི་ཞིག་སྦྱིན་ཞེས་སྨྲ་བ་དང་། གསང་བའི་ཚིག་མི་
ཐུབ་པ་དང་། སྨན་པ་དང་། བྲམ་ཟེ་ལ་སྤྱོད་པ་དང་། ཁྲོ་བག་ཆུང་བ་དང་། འགྲོས་མྱུར་བ་དང་། འདི་དག་ནི་གནོད་སྦྱིན་གྱི་གདོན་གྱིས་ཟིན་པའི་རྟགས་སོ། །ཚངས་པ་སྲིན་པོའི་གདོན་གྱིས་ཟིན་པའི་རྟགས་ནི། དགོད་ཅིང་གར་ལ་དགའ་བ་དང་། ལས་དྲག་པོ་བྱེད་པ་དང་། རྒྱུ་
མེད་པར་རྡེག་པ་དང་། དམོད་པ་དང་བཅས་པའི་ཚིག་ངན་པ་སྨྲ་བ་དང་། འགྲོས་མྱུར་བ་དང་། ལྷ་དང་། བྲམ་ཟེ་དང་། སྨན་པ་ལ་སྡང་བ་དང་། ཤིང་ངམ་མཚོན་ལ་སོགས་པས་བདག་ཉིད་ལ་བསྣུན་པ་དང་། ཀྭ་ཡེ་ཀྭ་ཡེ་ཞེས་བོད་པར་སྨྲ་བ་དང་། བསྟན་བཅོས་དང་རིག་བྱེད་