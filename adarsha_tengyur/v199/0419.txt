གང་རྙེད་པ་དྲོ་འཇམ་ཙམ་གཞང་འབྲུམ་ལ་བླུགས་སོ། །ཡང་ན་བྱི་ཚེར་བ་དང་། ཀུ་ཤ་དང་། ཀུ་ཤའི་རྩ་བ་དང་། ཤལ་མ་ལིའི་མེ་ཏོག་དང་། རྩ་བ་དང་། ནྱ་གྲོ་དྷ་དང་། ཨུ་དུམྦཱ་ར་དང་། ཨ་ཤྭདྠཱ་གསུམ་གྱི་མྱུ་གུ་དང་། འདི་རྣམས་སྲང་
གཉིས་གཉིས་དང་། ཆུ་བྲེ་གསུམ་དང་། འོ་མ་བྲེ་གང་དང་ཚུལ་བཞིན་དུ་བསྐོལ་ལ་འོ་མ་ལུས་པ་དང་། ཚིགས་མ་བོར་ལ་ཁུ་བའི་ནང་དུ་མོན་ཆ་ར་དང་། བཙོད་དང་། ཙནྡན་དང་། ཨུཏྤ་ལ་དང་། པྲི་ཡང་ཀུ་དང་། དུག་མོ་ཡུངས་ཀྱི་ས་བོན་དང་། པདྨ་གེ་
སར་དང་། འདི་རྣམས་བཏགས་པའི་ཕྱེ་མ་དང་། མར་དང་། སྦྲང་རྩི་དང་། ཤ་ཁ་རས་བཏབ་སྟེ་འདྲེས་པར་གྱུར་པ་ནི་བི་ཙེའི་འཇམ་རྩི་ཞེས་བྱ་སྟེ། དེ་ལས་མས་གཏོང་བ་བྱས་ན་ཕྱི་ས་འབྱུང་འདོད་བཞིན་དུ་མི་འོང་བ་དང་། གཞང་འབྱུང་བ་དང་། ཁྲག་འཛག་
པ་དང་། རིམས་རྣམས་ལ་ཕན་ནོ། །ཡང་ན་ཤིང་མངར་དང་། པྲ་པུཎྜ་རཱི་ཀ་དང་། གོང་མའི་སྨན་མོན་ཆ་ར་ལ་སོགས་པ་དང་། སྨན་སྤྱིའི་ཉིས་འགྱུར་གྱི་འོ་མ་དང་། མར་ལ་སོགས་པའི་སྣུམ་དང་ཚུལ་བཞིན་དུ་བསྐོལ་ཏེ། ཨ་ནུ་བ་ས་ན་བཏང་ངོ་། །ཡང་ན་
ཤིང་མངར་དང་། ཨུཏྤ་ལ་དང་། སེང་ཕྲོམ་དང་། བ་ལ་ཀ་དང་། བཙོད་དང་། བིལ་བ་དང་། དབྱི་མོ་དང་། བོང་ང་དཀར་པོ་དང་། གླ་སྒང་དང་། པ་ཊ་དང་། ཡ་བཀྵ་ར་དང་། སྐྱེར་པ་དང་། ཤིང་ཚ་དང་། དོད་གྲ་དང་། སྤང་སྤོས་དང་། ཙི་ཏྲ་ཀ་དང་།
ཐང་ཤིང་དང་། ཙ་ཀོ་རའི་རང་གི་ཁུ་བ་དང་འདི་རྣམས་མར་དང་ཚུལ་བཞིན་དུ་བསྐོལ་བ་ལས་རན་པར་འཐུངས་ན་ནད་གཞི་གསུམ་འཇོམས་ཏེ། ཁྱད་པར་དུ་གཞང་འབྲུམ་དང་། ཚད་པས་འཁྲུ་བ་དང་། ཕོ་བའི་ནད་དང་། སྐྱ་རྦབ་དང་། རིམས་དང་། ཡི་ག་
འཆུས་པ་དང་། གཅིན་སྲི་བ་དང་། གཞང་བྱུང་བ་དང་། ཆུ་སོ་ན་བ་དང་། ལྟོ་སྦོས་པ་དང་། ཕྱི་ས་ཡང་དང་ཡང་དུ་འབྱུང་བ་དང་། བེའུ་སྣབས་སུ་འཁྲུ་བ་དང་། གཞང་འབྲུམ་ཟུག་ཅིང་ན་བ་དང་། འདི་རྣམས་ལ་སྨན་འདི་ནི་མཆོག་ཏུ་བསྔགས་སོ། །གཞང་