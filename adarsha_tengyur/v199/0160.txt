བ་ལྔ་དང་། གྲུ་མོ་ཞེས་བྱ་བ་གཉིས་དང་། ལོང་མོ་ཞེས་བྱ་བ་གཉིས་དང་། ལྟག་པ་ཞེས་བྱ་བ་གཉིས་དང་། བདག་པོ་ཞེས་བྱ་བ་གཉིས་དང་། པུས་མོ་ཞེས་བྱ་བ་གཉིས་དང་ཉི་ཤུའོ། །སྨན་པ་གཞན་དག་ན་རེ། ཤ་ལ་བརྟེན་པའི་གནད་དང་། རྒྱུས་པ་ལ་བརྟེན་པའི་
གནད་དང་། གཞང་ཞེས་བྱ་བའི་གནད་དང་། མཆན་ཁུང་འཛིན་པ་ཞེས་བྱ་བའི་གནད་དང་། བི་དྲི་པོ་ཞེས་བྱ་བའི་གནད་དང་། བི་དུ་ར་ཞེས་བྱ་བའི་གནད་དང་། སུམ་མདོ་ཞེས་བྱ་བའི་གནད་དང་། རྩ་ལ་བརྟེན་པའི་གནད་རྣམས་དང་། ཨ་པ་སྟམ་བྷ་ཞེས་བྱ་བའི་གནད་དང་།
མིག་ཕུག་ཅེས་བྱ་བའི་གནད་དང་། རྩ་ཆེན་པོ་ལ་གནས་པའི་གནད་རྣམས་འབའ་ཞིག་མ་གཏོགས་པ་གོང་དུ་སྨོས་པའི་གནད་དེ་དག་གང་ཡང་རུང་བ་ལ་མཚོན་གྱིས་ཕོག་པར་ནུས་ན། རྟག་ཏུ་རྒྱུན་མི་ཆད་པར་ཤ་བཀྲུས་པ་འདྲ་བའི་ཆུ་ཤིན་ཏུ་སླ་བ་འཛག་ཅིང་ལུས་ཤ་སྐྱ་བོ་བསེང་པོར་གྱུར་པ་དབང་པོ་
ཉམས་ཤིང་མྱུར་དུ་འཆི་བར་བྱེད་དོ། །རུས་པ་ལ་གནས་པའི་གནད་གང་ཡང་རུང་བ་མཚོན་གྱིས་ཕོག་ན། ཁྲག་ཤིན་ཏུ་སླ་བ་རྐང་དང་བཅས་པ་འབྱུང་བར་འགྱུར་རོ། །རྒྱུས་པའི་གནད་ལ་མཚོན་གྱིས་ཕོག་ན་ལྟག་པར་ན་བ་དང་། བརྐྱང་བསྐུམ་མི་ཤེས་པ་དང་། བཞོན་པ་ལ་ཞོན་པའི་ནུས་
པ་མེད་པ་དང་། གནས་ལ་མི་དགའ་བ་དང་། ལུས་གྲིམས་པ་ཆུང་བ་དང་། ཡང་ན་འཆི་བར་འགྱུར་རོ། །རྩ་ཆེན་པོའི་གནད་ལ་མཚོན་གྱིས་ཕོག་ན་ཁྲག་སྒྲ་དང་བཅས་ཤིང་དབུ་བ་ཡོད་ལ། ཁྲག་ཚ་ཞིང་དྲན་པ་ཉམས་པར་འགྱུར་རོ། །རྩའི་གནད་ལ་མཚོན་གྱིས་ཕོག་ན་ཁྲག་སྐ་ཞིང་མང་
བ་རྒྱུན་མི་ཆད་པར་ཟག་སྟེ། ཁྲག་ཟད་པས་སྐོམ་དད་ཆེ་བ་དང་། མགོ་འཁོར་བ་དང་། དབུགས་མི་བདེ་བ་དང་། རྨོངས་བག་ཏུ་འདུག་པ་དང་། སྐྱིགས་བུ་རྣམས་ཀྱིས་འདེབས་ཤིང་དུས་བྱེད་པར་འགྱུར་རོ། །གལ་ཏེ་རྨ་འདྲུབས་ན་ཡང་ལུས་གྲ་མས་གང་བ་སྙམ་བྱེད་ཅིང་འཐེང་བ་དང་
གྱོལ་པོར་འགྱུར་རོ། །ཚིགས་ཀྱི་གནད་ལ་མཚོན་གྱིས་ཕོག་ན་ལུས་ཀྱི་སྟོབས་དང་། སྤྱོད་པ་ཉམས་ཤིང་ལུས་སྐེམས་པ་དང་། ཚིགས་རྣམས་སྐྲང་བར་འགྱུར་རོ། །གཞན་ཡང་བཅུ་དགུ་པོ་འདི་དག་ནི་འཕྲལ་འཆི་བར་བྱེད་པའི་གནད་ཡིན་ཏེ། ལྟེ་བའི་གནད་དང་། མུར་འགྲམ་