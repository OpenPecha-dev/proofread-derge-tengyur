གཉིས་དང་། ག་བྲའི་རྩ་བ་དང་། རི་དི་དང་། ཁ་སྲལ་ཕྲེའུ་དང་། ཟུར་པ་དང་། ཏ་མ་ལ་ཀ་དང་། ཤིང་ག་ཏྲ་ཀ་དང་། པ་ཡ་སྱ་དང་། རྩ་བ་ཆུང་ངུ་ལྔ་དང་། རྒུན་འབྲུམ་དང་། ཨ་ཤོ་ཞེས་བྱ་བ་སྟར་ག་ལ་སོགས་པའི་འབྲས་བུ་
མངར་ཞིང་སྣུམ་པ་དང་། ཉམས་སྟོབས་སྐྱེད་པའི་སྨན་དེ་རྣམས་ཞོ་གཉིས་ཞིབ་ཏུ་བཏགས་པའི་ཕྱེ་མ་མར་སྲང་སུམ་ཅུ་རྩ་གཉིས་དང་། འོ་མ་དང་། སྐྱུ་རུ་ར་བཙིར་བའི་ཁུ་བ་དང་། བི་ད་རི་བཙིར་བའི་ཁུ་བ་དང་། ར་ཤ་འདི་བཞི་སྲང་སུམ་ཅུ་རྩ་གཉིས་གཉིས་དང་
ཆུ་སྲང་བརྒྱ་དྲུག་ཅུ་དང་། འདི་རྣམས་ཚུལ་བཞིན་དུ་བསྐོལ་ཏེ། མར་འབའ་ཞིག་ལུས་པ་བསྒྲངས་པའི་ནང་དུ་སྦྲང་རྩི་སྲང་བཅུ་དྲུག་དང་། ཤ་ཁ་ར་སྲང་བཅུ་དྲུག་གི་ཕྱེ་མ་དང་། ན་ལེ་ཤམ་དང་། སུག་སྨེལ་དང་། ཤིང་ཚ་དང་། གནྡྷ་པ་ཏྲ་དང་། ནཱ་ག་གེ་
སར་དང་། འདི་ལྔ་སྲང་ཕྱེད་ཕྱེད་ཀྱི་ཕྱེ་མ་དང་། འདི་རྣམས་དང་ལྡེ་གུར་བྱས་ཏེ། དེ་ལས་འཇུ་སྟོབས་ཆེ་ཆུང་དང་སྦྱར་ཏེ་བསྟེན་ན་ཇི་ལྟར་ལྷ་རྣམས་དང་། ཀླུའི་མཆོག་རྣམས་ལ་བདུད་རྩི་བསྟེན་ན་མི་འཆི་བ་བཞིན་དུ་སྨན་མར་འདི་ཡང་སྔོན་གྱི་དྲང་སྲོང་ཆེན་པོ་རྣམས་ཀྱིས་
མི་རྣམས་ལ་བདུད་རྩི་དང་འདྲ་བར་བཤད་དེ། དེ་ལས་ཅི་རན་པར་འཐུངས་ན། ས་བོན་ཉམས་པ་དང་། གློ་གཅོང་དང་། གློ་འགྲམས་པ་དང་། ནད་མ་རུངས་པ་རྣམས་ཀྱིས་ལུས་ཉམ་ཆུང་བ་དང་། ཉལ་པོ་མི་ནུས་པ་དང་། མདོག་དང་སྐད་ཉམས་པ་
འཕེལ་བ་དང་། ལུད་པ་དང་། སྐྱིགས་བུ་དང་། རིམས་དང་། དབུགས་མི་བདེ་བ་དང་། ལུས་ཚ་བ་དང་། སྐོམ་དད་ཆེ་བ་དང་། ཁྲག་དང་མཁྲིས་པ་སེལ་བར་བྱེད་དོ། །གཞན་ཡང་བུ་བཟང་པོ་སྟེར་བ་དང་། སྐྱུགས་པ་དང་། བརྒྱལ་བ་དང་། སྙིང་ན་བ་དང་།
མངལ་ན་བ་དང་། གཅིན་ནད་ལ་སོགས་པའི་ནད་ཐམས་ཅད་སེལ་བར་བྱེད་དོ། །གཟེ་མ་དང་། པུ་ཤེལ་ཙེ་དང་། བཙོད་དང་། བ་ལ་དང་། ཀ་མ་ལི་ཞེས་བྱ་བ་ཏང་པལ་དང་། བྷུ་ཏི་ཀ་དང་། རྩྭ་དཱུར་བའི་རྩ་བ་དང་། ཀྲྀཥྞ་པརྞི་དང་། པ་ལ་ཤའི་རྩ་བ་