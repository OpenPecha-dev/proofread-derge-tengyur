གནད་ཀྱི་བྱེ་བྲག་ཕལ་ཆེར་རྗེས་སུ་བསྟན་པ་ཡང་ཤ་ལ་སོགས་པ་ལ་བརྟེན་པའི་གནད་རྣམ་པ་དྲུག་ཏུ་བརྟག་པར་བྱ་བ་ཡིན་ནོ། །སྲོག་ཅེས་བྱ་བ་ནི་གནད་ཐམས་ཅད་ཀྱི་སྤྱིའི་གནས་སུ་མཉམ་སྟེ་གཅིག་པར་འདོད་དོ། །རྣམ་པ་དྲུག་ཏུ་བརྟག་བདེ་གང་ཞེ་ན། ཤ་ལ་
གནས་པའི་གནད་བཅུ་སྟེ། དབང་པོའི་ཆུ་སོ་ཞེས་བྱ་བའི་གནད་བཞི་དང་། རྐང་མཐིལ་འཕྲོག་པ་ཞེས་བྱ་བའི་གནད་བཞི་དང་། ནུ་མའི་རྩ་བ་རོ་ཧ་ཏི་ཞེས་བྱ་བ་གནད་གཉིས་ཏེ་བཅུའོ། །རུས་བ་ལ་གནད་བརྒྱད་དེ། མུར་འགྲམ་ཞེས་བྱ་བའི་གནད་གཉིས་དང་། ཀ་ཊི་ཏ་རུ་ན་ཞེས་བྱ་བའི་གནད་
གཉིས་དང་། ནི་ཏམ་པ་ཞེས་བྱ་བའི་གནད་གཉིས་དང་། ཨན་ས་ཡོ་ཕ་ལ་ཞེས་བྱ་བའི་གནད་གཉིས་སོ། །རྒྱུས་པའི་གནད་ཉི་ཤུ་རྩ་གསུམ་སྟེ། ཨ་ས་ན་ཞེས་བྱ་བའི་གནད་བཞི་དང་། པིར་ལྟ་བུ་ཞེས་བྱ་བའི་གནད་བཞི་དང་། པིར་མགོ་ཞེས་བྱ་བ་བཞི་དང་། མིག་ཟུར་ཞེས་བྱ་བའི་གནད་གཉིས་དང་། རྒྱ་ཚིགས་ཞེས་བྱ་བ་བཞི་དང་།
མྱུར་བ་ཞེས་བྱ་བའི་གནད་གཉིས་དང་། ཨུད་ཤྐེ་པ་ཞེས་བྱ་བའི་གནད་གཉིས་དང་། ཆུ་སོ་ཞེས་བྱ་བའི་གནད་གཅིག་གོ། །རྩ་ཆེན་པོའི་གནད་དགུ་སྟེ། གཞང་ཞེས་བྱ་བའི་གནད་གཅིག་དང་། ཨ་པ་སྟམ་བྷ་ཞེས་བྱ་བའི་གནད་གཉིས་དང་། བི་དུར་ཞེས་བྱ་བའི་གནད་གཉིས་དང་།
སུམ་མདོ་ཞེས་བྱ་བའི་གནད་བཞིའོ། །རྩ་ལ་གནད་སུམ་ཅུ་རྩ་བདུན་མཆིས་ཏེ། རྩ་ཆེན་པོ་ཞེས་བྱ་བ་གཉིས་དང་། མ་ཀྲྀ་ཏ་ཞེས་བྱ་བའི་གནད་བརྒྱད་དང་། སྔོན་པོ་ཞེས་བྱ་བ་གཉིས་དང་། མ་ནྱ་ཞེས་བྱ་བ་གཉིས་དང་། མཆན་ཁུང་འཛིན་པ་ཞེས་བྱ་བའི་གཉིས་དང་། གདེངས་
ཀ་ཞེས་བྱ་བ་གཉིས་དང་། པ་ད་པ་ཞེས་བྱ་བའི་གནད་གཉིས་དང་། སྙིང་ཞེས་བྱ་བའི་གནད་གཉིས་དང་། ལྟེ་བ་ཞེས་བྱ་བའི་གནད་གཅིག་དང་། རྩིབ་ལོགས་ཀྱི་མཚམས་ཞེས་བྱ་བ་གཉིས་དང་། ནུ་མ་འཛིན་པ་ཞེས་བྱ་བ་གཉིས་དང་། ཨ་ལ་པོའི་གནད་གཉིས་དང་། བསྟི་ནི་
ཞེས་བྱ་པའི་གནད་གཉིས་དང་། ཨུར་པ་ཤི་ཞེས་བྱ་བའི་གནད་གཉིས་དང་། ལོ་ཧི་ཏ་ཞེས་བྱ་བའི་གནད་བཞིའོ། །ཚིགས་ལ་གནད་ཉི་ཤུ་བརྟེན་ཏེ། འཁྱིལ་བ་ཞེས་བྱ་བའི་གནད་གཉིས་དང་། མཁྲིག་མ་ཞེས་བྱ་བའི་གནད་གཉིས་དང་། ཀུ་ཀུན་ད་ར་ཞེས་བྱ་བ་གཉིས་དང་། སྐྲ་མཚམས་ཞེས་བྱ་