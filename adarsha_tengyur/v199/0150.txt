རྐང་པ་དང་། གདོང་དམར་བ་དང་། དཔའ་བ་དང་། ང་རྒྱལ་ཆེ་བ་དང་། མིག་སེར་བ་དང་། སྐྲ་དང་བ་སྤུ་ཉུང་བ་དང་། སྐྲ་སེར་སྐྱར་འདུག་པ་དང་། ཕྲེང་བ་ལ་དགའ་བ་དང་། བྱུག་པ་ལ་དགའ་བ་དང་། རྒྱན་ལ་དགའ་བ་དང་། སྤྱོད་ལམ་བཟང་བ་དང་། གཙང་སྦྲ་ཆེ་བ་དང་།
གཡོག་འཁོར་ལ་སྙིང་བརྩེ་བ་དང་། ཕྱུག་པ་དང་། བབ་ཆོལ་བྱེད་པ་དང་། བློ་སྟོབས་དང་ལྡན་པ་དང་། སྐྱབས་སུ་འོངས་ན་དགྲ་ཡང་སྐྱོབ་པ་དང་། ཡིད་གཞུངས་པ་དང་། ཚིགས་མཚམས་ཀྱི་ཤ་འཇམ་པ་དང་། བུད་མེད་ལ་མངོན་པར་དགའ་བ་དང་། ཁུ་ཆུ་ཉུང་ཞིང་འདོད་
པ་ཆུང་བ་དང་། གཉེར་མ་མྱུར་དུ་སྐྱེ་བ་དང་། སྐྲ་དཀར་མྱུར་དུ་སྐྱེ་བ་དང་། མཐོང་བ་ཉམས་མི་གསལ་བ་དང་། མངར་བ་དང་། བསྐ་བ་དང་། ཁ་བ་དང་། གྲང་བའི་ཟས་ལ་དགའ་བ་དང་། ཚད་པ་ལ་ཞེ་སྡང་བ་དང་། རྔུལ་ཆེ་བ་དང་། དྲི་མནམ་པ་དང་། བཤང་གཅི་
མང་བ་དང་། ཁྲོ་བ་དང་། བཟའ་བ་དང་། བཏུང་བ་ལ་ཕྲག་དོག་པ་དང་། གཞན་ཡང་རྨི་ལམ་གྱི་ནང་དུ་དོང་ཀའི་མེ་ཏོག་དང་། ཤིང་པ་ལ་ཤའི་མེ་ཏོག་དང་། ཕྱོགས་མེས་ཚིག་པ་མཐོང་བ་དང་། སྐར་མདའ་ལྟུང་བ་དང་། གློག་འགྱུ་བ་དང་། ཉི་མ་དང་མེ་མཐོང་བ་རྨི་བ་དང་།
མཁྲིས་པའི་རང་བཞིན་ཅན་གྱི་མི་ནི་མིག་ཕྲ་བ་དང་། སེར་བ་དང་། གཡོ་ཞིང་འགུལ་བ་དང་། རྫི་མ་སྲབ་ཅིང་ཉུང་བ་དང་། གྲང་བ་ལ་དགའ་བ་དང་། ཆང་འཐུང་བ་དང་། ཁྲོས་པའི་དུས་སུ་མིག་དམར་པོར་གྱུར་པ་དང་། ཉི་མའི་དཀྱིལ་འཁོར་སྔོ་བ་དང་དམར་བར་མཐོང་བ་
ཡིན་ནོ། །ཚེ་ནི་རན་པར་འཚོ་བ་ཡིན་ལ། སྟོབས་ཀྱང་རན་པར་ཡོད་དེ། ཤིན་ཏུ་མཁས་པ་དང་། སྡུག་བསྔལ་གྱིས་འཇིགས་པ་ཡིན་ནོ། །གཞན་ཡང་སྟག་དང་། དྲེད་དང་། སྤྲེའུ་དང་། བྱི་ལ་དང་། གནོད་སྦྱིན་དང་། འདི་རྣམས་ཀྱི་གཟུགས་དང་། སྐད་དང་། སྤྱོད་
པའི་མཚན་མ་དང་ལྡན་ན་མཁྲིས་པ་ཅན་གྱི་རྟགས་ཡིན་ནོ། །དེ་ལ་བད་ཀན་ནི་ཆུའི་རང་བཞིན་ཅན་གྱི་རྟགས་ཡིན་ཏེ། རུས་པའི་ཚིགས་མི་མངོན་པ་དང་། སྣུམ་པ་དང་། ཚིགས་འབྲེལ་བ་དང་། བཀྲེས་པ་དང་། སྐོམ་པ་དང་། ཉོན་མོངས་པ་དང་། སྡུག་བསྔལ་བ་དང་།