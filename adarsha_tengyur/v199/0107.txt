གཙགས་བུའི་གོར་རུང་དང་། མེ་ཤེལ་དང་རས་བལ་ལ་སོགས་པས་ཁྲག་དབྱུང་བ་དང་། མེ་བཙའ་འདེབས་པ་ཐམས་ཅད་ཀྱི་ནང་ན་ཐལ་སྨན་རྣོན་པོ་ཀྵ་ར་གཏོང་བ་ལས་བཟང་བ་མེད་དེ་གཅད་པ་དང་། དྲང་ཞིང་དབུག་བ་ལ་སོགས་པའི་ལས་དཀའ་བ་མང་པོ་
ཀུན་ཀྱང་བྱར་རུང་ངོ་། །གཙགས་བུ་ལ་སོགས་པ་གདབ་པའི་ལས་ནི་དཀའ་སྟེ་ལེགས་པར་མི་འགྲུབ་བོ། །ཐལ་སྨན་གྱི་ནི་ནད་ཡང་བ་ལྟ་བུ་ཐལ་སྨན་སྐོམ་བཏུང་བ་དང་སྦྱར་ཏེ་གཏད་དུ་མི་རུང་ངོ་། །གཞང་འབྲུམ་གྱི་ནད་དང་། ཕོ་བ་གྲང་སྟེ་ཁོང་པ་དྲོད་ཆུང་བ་དང་། ཆུ་སོན་རྡེའུ་
ཡོད་པ་དང་། སྐྲན་དང་དམུ་རྫིང་དང་། དབྱི་གདུག་གིས་ཕོག་པའི་ནད་ལ། ཐལ་སྨན་ཀྵ་ར་ཁོང་དུ་འཐུངས་ན་ཕན་ནོ། །སྨེ་བ་དང་ཤ་བཀྲ་དང་། སྣའི་བུ་གར་ཐོར་བུ་བྱུང་བ་དང་། གཞང་ཁར་སེར་བ་རུས་བྱུང་བ་ལྟ་བུ་དང་། མཛེ་བྱུང་སྟེ་ཚོར་བ་མེད་པ་དང་། མཚན་བར་རྡོལ་
བའི་ནད་དང་། བརླ་དང་བྱིན་པར་འབྲུམ་བུ་ཚག་ཚིག་བྱུང་བ་དང་། སྐྲངས་པ་འདྲ་བ་ཀླ་ཀློ་དང་། རྣག་བག་འཆས་པ་དང་། འདི་རྣམས་ལྟ་བུ་ཐལ་སྨན་བྱུགས་ཤིང་བཏང་ན་སེལ་ཞིང་ཕྱིན་ཏོ། །མཁྲིས་པ་དང་ཁྲག་རྒྱས་པའི་ནད་དང་རླུང་ནད་ཀྱི་དཀྱེལ་སྐྱེས་པ་དང་། འདི་ལྟ་བུའི་བག་ལ་ཐལ་
སྨན་ཀྵ་ར་གཏང་དུ་མི་རུང་ངོ་། །རིམས་དང་ཚད་པ་དང་། སྙིང་ན་བ་དང་། མགུལ་པ་ཡན་ཆད་ཀྱི་ནད་དང་། སྐྱ་རྦབ་ཀྱི་ནད་དང་། ཡི་ག་འཆུས་པ་དང་། མིག་རབ་རིབ་ཁྱེར་བ་དང་། བཀྲུ་སྨན་གྱིས་བཀྲུས་པ་དང་། ལུས་ཐམས་ཅད་སྐྲངས་པའི་འོར་ནད་དང་། ཐལ་སྨན་གྱིས་
སྐྲག་སྟེ་འཐུང་མི་ཕོད་པ་དང་། བུད་མེད་སྦྲུམ་མ་དང་། མོ་མཚན་སྐྲངས་ཏེ་ན་བ་དང་། ཁ་ཟས་མ་ཞུ་བ་དང་། བྱིས་པ་དང་། མི་རྒན་པོ་དང་། རྩ་བོ་ཆེ་རྣམས་དང་། རུས་པའི་ཚིགས་དང་། གནད་དང་། མི་གཞོན་ནུའི་རུས་པ་དང་། རྩ་དང་། ཆུ་བ་དང་། ལྟོ་སྲུབས་ཐོག་ཐག་
དང་། མགུལ་པ་དང་། ལྟེ་བ་དང་། ཤ་གར་ཆུང་བའི་ཉེན་འཁོར་དང་། རླིག་པ་དང་། ཕོ་མཚན་དང་། བུ་གའི་སྦུ་གུ་རྣམས་དང་། སེན་མོའི་ཕྲག་དང་། རླིག་རླུགས་དང་། རྣམ་པ་འདི་རྣམས་ལ་ཐལ་སྨན་ཀྵ་ར་གཏང་དུ་མི་རུང་ངོ་། །མིག་ན་བ་དང་། ལྷགས་པ་ཆེ་བ་དང་།