རཎྜ་དང་། ཤ་རང་ག་སྟ་དང་། དེ་རྣམས་ཀྱི་ཕྱེ་མ་མར་རམ་ཏིལ་མར་གང་ཡང་རུང་བ་དང་བསྐོལ་བ་འཐུངས་ན་ཕན་ནོ། །པ་ཏོ་ལ་དང་། ནིམ་པ་དང་། པུ་ཙེ་ཤེལ་དང་། སྐྱེར་པ་དང་། པ་ཏ་དང་། བྱི་ཚེར་བ་དང་། སྐྲ་ལོ་དང་། ཀྱི་ལྕེ་བ་
དང་། དེ་རྣམས་སྲང་རེ་རེ་ཆུ་སྲང་ཉིས་བརྒྱ་རྩ་བཅུ་དྲུག་དང་བསྐོལ་ཏེ། བརྒྱད་ཆ་ལུས་པའི་ནང་དུ་ཀྱི་ལྕེ་བ་དང་། གླ་སྒང་དང་། ཏིག་ཏ་དང་། དུག་མོ་ཡུངས་དང་། པི་པི་ལིང་དང་། ཙནྡན་དང་། དེ་རྣམས་ཞོ་གཉིས་གཉིས་དང་། མར་སྲང་བཅུ་གཉིས་དང་། ཡང་
བསྐོལ་ལ་མར་ལུས་པ་ནི་ཏིག་ཏའི་སྨན་མར་ཞེས་བྱ་སྟེ། དེ་ལས་རན་པར་འཐུངས་ན་མཁྲིས་པ་དང་། མཛེ་དང་། མེ་དབལ་དང་། འབྲུམ་བུ་ཕྲ་མོ་དང་། ལུས་ཚ་བ་དང་། སྐོམ་དད་ཆེ་བ་དང་། མགོ་འཁོར་བ་དང་། གཡའ་བ་དང་། སྐྱ་རྦབ་ཀྱི་ནད་དང་། འབྲས་དང་།
རྨ་འགྲམས་པ་དང་། འབྲུམ་བུ་དང་། ཁོང་འབྲས་དང་། སྐྲན་དང་། སྐེམ་བྱེད་ཀྱི་ནད་དང་། སྨྱོ་བྱེད་དང་། མྱོས་པ་དང་། སྙིང་ནད་དང་། རབ་རིབ་དང་། ངོ་ཤིག་དང་། ཕོ་བའི་ནད་དང་། ཤ་བཀྲ་དང་། མིག་སེར་དང་། མཚན་པར་རྡོལ་བ་དང་། བརྗེད་བྱེད་
དང་། བུད་མེད་ཀྱི་ཟླ་མཚན་གྱི་ནད་དང་། སྦྱར་བའི་དུག་དང་། གཞང་འབྲུམ་དང་། ཁྲག་མཁྲིས་རྣམས་ལ་ཕན་ནོ། །གཞན་ཡང་མཁྲིས་པ་ལས་གྱུར་པའི་ནད་ཤིན་ཏུ་གསོ་དཀའ་བ་ཡང་འབྱང་བར་བྱེད་དོ། །ལོ་མ་བདུན་པ་དང་། པར་པ་ཏ་དང་། དོང་ག་དང་། པུ་
ཙེ་ཤེལ་དང་། ཤུ་དག་དང་། འབྲས་བུ་གསུམ་པ་དང་། ཤུག་པ་དང་། པ་ཐ་དང་། སེར་པོ་རྣམ་གཉིས་དང་། ཐལ་ཏྲེས་རྣམ་གཉིས་དང་། པི་པི་ལིང་དང་། ནིམ་པ་དང་། ཙནྡན་དང་། ཤིང་མངར་དང་། བི་ཤ་ལ་དང་། དུག་མོ་ཡུངས་དང་། སླེ་ཏྲེས་དང་། ཏིག་ཏ་
དང་། པུ་ཤེལ་ཙེ་དང་། བ་ཤ་ཀ་དང་། མུར་བ་དང་། ཉེའུ་ཤིང་དང་། པ་ཏོ་ལ་དང་། བོང་ང་དཀར་པོ་དང་། གླ་སྒང་དང་། ཀྱི་ལྕེ་བ་དང་། བྱི་ཚེར་བ་དང་། དེ་རྣམས་ཀྱི་ཕྱེ་མ་དང་། མར་དང་མར་གྱི་བརྒྱད་འགྱུར་གྱི་ཆུ་དང་། སྐྱུ་རུ་རའི་ཁུ་བ་མར་གྱི་ཉེས་འགྱུར་དང་།