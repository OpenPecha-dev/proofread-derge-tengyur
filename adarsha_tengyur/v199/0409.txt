དར་བའི་བྱེ་བྲག་གསུམ་གཏང་བར་བྱ་སྟེ། དེ་ཡང་མར་མེད་པའི་དར་བ་རྩུབ་པ་དང་། སྣུམ་ཕྱེད་ཙམ་ཕྱུང་བ་དང་། མར་མ་ཕྱུང་བ་དང་དར་བ་རྣམ་པ་གསུམ་པོ་དེ་དག་ཅི་རིག་པར་སྦྱར་རོ། །དེ་ལ་གཞང་འབྲུམ་གྱི་ནད་ལ་དར་བ་ལེགས་པར་
སྦྱར་ན། འཕྲལ་དུ་ཞི་བར་བྱེད་ཅིང་ཕྱིས་མི་སྐྱེ་བའི་མཆོག་ཡིན་ཏེ། དར་བ་དེ་ནི་སའི་སྟེང་གི་རྩ་བ་ལ་ཕོག་ན་ཡང་རྩ་བ་ནས་སྲེག་པར་བྱེད་ན་གཞང་འབྲུམ་ལྟ་ཅི་སྨོས། དེ་ལྟར་དར་བས་རྒྱུན་སྲང་རྣམས་དག་པར་བྱས་ནས་ཟས་ཀྱི་བཅུད་ཀྱིས་ལུས་ཟུངས་རྣམས་འཕེལ་
བར་བྱེད་དོ། །ཡིད་དགའ་བ་དང་སྟོབས་དང་ལྡན་བ་དང་མདོག་བཟང་པོར་འགྱུར་རོ། །མདོར་ན་དར་བ་བཅུག་ལ་ནུབ་གཅིག་བཞག་པ་འཐུངས་ན་གཞང་འབྲུམ་གྱི་ནད་འཇིག་པར་བྱེད་དོ། །ཡང་ན་འུ་སུ་དང་། ཟི་ར་དང་། གོ་སྙོད་དང་། སྤ་མའི་འབྲས་བུ་དང་། པི་
པི་ལིང་རྣམ་གཉིས་དང་། ཤུ་ཏིའི་འབྲས་བུ་དང་། པི་པི་ལིང་གི་རྩ་བ་དང་། ཟུར་པ་དང་། ལ་ལ་ཕུད་དང་། ཙི་ཏྲ་ཀ་དང་། ཡ་བ་ན་ཀ་དང་། འདི་རྣམས་ཞིབ་ཏུ་བཏགས་ལ། རྩ་བ་སྣུམ་ཅན་གྱི་ནང་དུ་དར་བ་དང་སྦངས་ལ་ལེགས་པར་སྨིན་པ་ཤས་ཆེར་
སྐྱུར་ཞིང་ཚ་བར་གྱུར་པ་ནི་དར་བའི་ཨ་རིཥྚ་ཞེས་བྱ་སྟེ། དེ་ལས་ཅི་འདོད་པར་འཐུངས་ན་མེ་དྲོད་སྐྱེད་པ་དང་། ཟས་ཡི་གར་འོང་བ་དང་། མདོག་བཟང་བ་དང་། བད་ཀན་དང་རླུང་ཚུལ་བཞིན་འབྱུང་བ་དང་། གཞང་ཁ་སྐྲང་ཞིང་གཡའ་བ་དང་། ན་བ་རྣམས་འཇོམས་
ཤིང་སྟོབས་འཕེལ་བར་བྱེད་དོ། །ཡང་ན་ཀྲུ་ཏྲུག་ཏྲེས་ཀྱི་རྩ་བའི་ཤུན་པ་བཏགས་པ་ལྡེ་གུར་བྱས་པའི་རྫ་མའི་ནང་ངོས་བསྐུས་ལ་དེའི་ནང་དུ་དར་བའམ་ཞོ་བླུགས་ལ་བཞག་སྟེ། ལེགས་པར་སྨིན་པ་དང་འཐུངས་ན་གཞང་འབྲུམ་སེལ་ཏོ། །ཡང་ན་ག་བྲའི་རྩ་བ་དང་།
ཐལ་ཏྲེས་དང་། ཨ་རུ་ར་དང་། ཚ་བ་ལྔ་དང་། འདི་རྣམས་ཀྱང་གོང་མ་ལྟར་བྱས་ན་ཕན་ཡོན་གོང་མ་དང་འདྲའོ། །ཡང་ན་ཧ་ཏི་པི་པི་ལིང་དང་པ་ཐཱ་དང་། ཤུ་ཏིའི་ས་བོན་དང་། ཚ་བ་ལྔ་དང་། གཡེར་མ་དང་། ཟི་ར་དང་། འུ་སུ་དང་། བིལ་བའི་རྐང་དང་།