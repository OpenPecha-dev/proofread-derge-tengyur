བ་འབྱུང་བ་དང་། འདོད་པ་དགག་པ་དང་། སྨྱུང་བར་འདུག་པ་དང་། ལམ་དུ་འགྲོ་བ་དང་། ཤིན་ཏུ་ཚ་བའི་ཟས་དང་། དྲོ་བ་དང་ལྕི་བ་དང་ཕྱི་ས་འགགས་པར་འགྱུར་བའི་ཟས་དང་། གོས་དམར་པོ་དང་། གཡང་ས་དང་། ཁྲོན་པར་ལྟ་བ་དང་།
ཤ་དང་ཆང་ཆེར་འཐུངས་པ་དང་། གན་རྐྱལ་དུ་ཉལ་བ་དང་། གང་ཡང་བུད་མེད་མཁས་པས་མི་འདོད་པ་ཐམས་ཅད་སྤང་བར་བྱ་སྟེ། མདོར་ན་སྐྱོན་གོང་མ་དེ་དག་མི་སྤྱད། མི་བསྟེན། མི་བཟའོ། །དེ་བཞིན་དུ་གཏར་ག་དང་། སློན་ཁྲུས་དང་། སྨན་མས་གཏོང་བ་ལ་
སོགས་པ་མི་བྱ། ཅི་སྟེ་དེ་དག་བྱས་ན་ནི་ནང་དུ་དབང་པོ་རྣམས་བསྐམས་པའམ་ཕྱིར་འཕྱིལ་བར་འགྱུར་རོ། །ཟས་དང་སྨན་ལ་སོགས་པ་རླུང་འཁྲུགས་པའི་བག་བསྟེན་པ་ལས་ནི་བུ་ཚ་སྒུར་པོ་དང་། ལོང་བ་དང་། འོན་པ་དང་། མིའུ་ཐུང་དུ་འགྱུར་རོ། །ཟས་དང་སྨན་ལ་
སོགས་པ་མཁྲིས་པ་འཁྲུགས་པའི་བག་བསྟེན་པ་ལས་ནི་བུ་འཕྱིལ་བ་དང་། སེར་སྐྱར་སྣང་བར་འགྱུར་རོ། །བད་ཀན་འཁྲུགས་པའི་ཟས་དང་སྨན་བསྟེན་པ་ལས་ནི་བུ་ཤ་བཀྲ་དང་སྐྱ་རྦབ་ཀྱིས་བཏབ་པར་འགྱུར་རོ། །གཞན་དུ་ནད་གང་ཡང་རུང་བ་སྦྲུམ་པའི་བུད་མེད་ལ་བྱུང་
ན་ཟས་དང་སྨན་འཐུང་བ་འདི་དག་བསྟེན་ཏེ། མར་དང་། ལི་ཁ་ར་དང་། རྒུན་འབྲུམ་ལ་སོགས་པའི་སྨན་དང་། དེ་བཞིན་དུ་དོང་ག་ལ་སོགས་པས་གསོ་བར་བྱའོ། །ཟླ་བ་གཉིས་པ་ལ་བབ་པའི་ཚེ་ན་གོར་གོར་པོར་གྱུར་ན་ནི་སྐྱེས་པར་འགྱུར་ལ། ནར་ནར་པོར་གྱུར་ན་ནི་བུ་
མོར་འགྱུར། ནུར་ནུར་པོར་གྱུར་ན་ནི་མ་ནིང་དུ་འགྱུར། དེའི་ཚེ་བུ་གསལ་པོར་ཆགས་པ་འམ། མངོན་པའི་མཚན་མ་ནི་ཤ་བྲི་བ་དང་། ལྟོ་ལྕི་བ་དང་། བརྒྱལ་བ་དང་། སྐྱུག་པ་དང་། ཟས་ཡི་གར་མི་འོང་བ་དང་། གླལ་བ་དང་། ཆམ་པ་དང་། རྐང་ལག་སྐྱོད་པ་དང་།
ལྟེ་བའི་འོག་གི་སྤུའི་རྒྱལ་པོ་འབྱེས་པ་དང་། སྐྱུར་ལ་དགའ་བ་དང་། ནུ་མ་རྒྱས་པ་དང་། ནུ་སོར་ནག་པོར་འདུག་པ་དང་། རྐང་པ་གཉིས་སྐྲངས་པ་དང་། སྒྲེགས་པ་སྐྱུར་མོ་འབྱུང་བ་དང་། ཟས་སྣ་ཚོགས་ལ་དད་པ་ཡིན་ཏེ། དེ་ཡང་མ་ཟས་གང་ལ་དད་པ་ཁོང་པའི་བུ་ཡང་