པ་ལྟ་བུ་དང་། སྣག་ཚ་ལྟ་བུ་དང་། དྲི་མནམ་པ་དང་། ཤ་བཙོས་པ་ལྟ་བུ་དང་། སྦྲང་རྩི་ལྟ་བུ་དང་། ཤིན་ཏུ་དམར་བ་དང་། གནག་པ་དང་། སྣུམ་པ་དང་། རྣག་འདྲ་བ་དང་། ཤིན་དུ་དང་བ་དང་། སྐ་བ་དང་། མདོག་སྣ་ཚོགས་སུ་འབྱུང་བ་དང་། མ་ཚོར་བར་རང་འབྱུང་
བ་དང་། བཤང་བ་མང་བ་དང་། ཡང་ན་མེད་པ་དང་། ཁ་ཆུ་ལྟ་བུ་དང་། འབྱར་བག་སྦྲང་མ་འཛིན་པ་དང་། གྲ་མ་ལྟ་བུའི་རི་མོ་ཅན་དང་། ཟླ་བ་ལྟ་བུའི་ཐིག་ལེ་ཡོད་པ་དང་། གཞང་ཕྱིར་ཕྱུང་སྟེ་བཀས་པ་འདྲ་བ་དང་། རུས་པ་དང་
ཚིགས་ཐམས་ཅད་ན་བ་དང་། བཤང་སྒོ་འཛུམས་མི་ནུས་པར་གདངས་པ་དང་། སྟོབས་ཟད་པ་དང་། གཞང་ཕྱིར་འབྱུང་ཞིང་ནང་དུ་ཞུགས་པ་དང་། སྐོམ་དད་ཆེ་བ་དང་། དབུགས་མི་བདེ་བ་དང་། སློན་པ་དང་། ལུས་ཚ་བ་དང་། ལྟོ་སྦོས་པ་དང་། སྒྲ་དང་བཅས་པར་
འབྱུང་བ་དང་། མཚན་མ་འདི་དག་དང་ལྡན་ན་ངེས་པར་སྲོག་འཇོམས་པ་ཡིན་ནོ། །རྡེའུས་འགགས་པ་ལ་ནི་རླིག་པ་སྐྲངས་པ་དང་། གཅིན་འགག་ཅིང་ནད་ཀྱིས་ཉམ་ཐག་པ་ནི་འཆིའོ། །གཅིན་སྙི་བ་ལ་ནི་སྐོམ་དད་ཆེ་བ་དང་། ལུས་ཚ་བ་དང་། ཤ་སྐྲངས་པ་དང་། འཁྲུ་
བ་དང་། གནད་རྣམས་སུ་ཚད་འབྲུམ་བྱུང་སྟེ་སྙིང་དང་རྒྱབ་ན་བ་དང་། ནུ་མ་དང་། ཕྲག་པ་དང་། བཤང་བའི་ལམ་དང་། མགོ་བོ་དང་། ཚིགས་རྣམས་དང་། ལག་པ་དང་། རྐང་པ་དང་། གནས་དེ་དག་གང་ཡང་རུང་བར་ཚད་འབྲུམ་འབྱུང་བ་དང་། སེམས་ཞུམ་པ་
དང་། འདི་རྣམས་དང་བཅས་ན་སྲོག་རིང་པོ་མི་ཐུབ་བོ། །མེ་དབལ་ཀྱི་ནད་ལ་ལུས་ཐམས་ཅད་ལ་མཆེད་ཅིང་མྱགས་པ་དང་། རྣག་འཛག་ཅིང་ལུས་ཚ་བ་དང་། སྐོམ་དད་ཆེ་བ་དང་། རིམས་ཀྱིས་འདེབས་པ་དང་། ཚིགས་ཐམས་ཅད་རེངས་པ་དང་། སྐྱིགས་བུ་
དང་། དབུགས་མི་བདེ་བ་དང་། གླད་པ་འཁོར་བ་དང་། ལུས་ངལ་བ་དེ་དག་དང་ལྡན་ན་འཆི་བར་སྟོན་ཏོ། །སྐྲན་གྱི་ནད་ལ་སྐྲན་ཉིད་ཚབས་ཆེར་ཟླུམ་ལ་ཆེ་བ་དང་། རྡོ་བ་བཞིན་དུ་སྲ་བ་དང་། རུས་སྦལ་གྱི་རྒྱབ་བཞིན་དུ་ཕྱི་རློ་བ་དང་། སྐྲན་གྱི་སྟེང་དུ་རྩ་སྣང་བ་དང་།