གཏོར་མ་དང་། བརྟུལ་ཞུགས་དང་། དཀའ་ཐུབ་དང་། ཚུལ་ཁྲིམས་དང་། བསམ་གཏན་དང་། སྦྱིན་པ་དང་། ཤེས་རབ་དང་། སྙིང་རྗེ་ལ་སོགས་པ་རྣམས་བསྟེན་ན་རྒྱལ་བར་བྱེད་དོ། །གདོན་གྱིས་མི་བརྫིའོ། །ཤིང་ཀུན་དང་། ཚ་བ་གསུམ་དང་། བ་བླ་དང་། གླ་རྩི་དང་། སྒོག་པ་དང་།
ཨརྐའི་རྩ་བ་དང་། སྤང་སྤོས་དང་། ཨ་ཛ་ལོ་མི་དང་། གོ་ལི་མི་དང་། འབམ་པོ་དང་། ཤུ་དག་དང་། གན་དྷ་པྲི་ཡང་ཀུ་དང་། ཀུ་ཀཱུ་ཏི་དང་། སརྦ་གན་དྷ་ཞེས་བྱ་བ་གན་དྷ་ཀུ་ལི་དང་། ཀ་ན་ཞེས་བྱ་བ་ཀ་ཀ་ད་དང་། ལ་བ་ཀ་དང་། ར་མཉེ་འོ་མ་ཅན་དང་། བཛྲ་ཀྲོ་དྷ་དང་། སླེ་ཏྲེས་དང་། ཀར་ཀ་ཏ་ཤྲིང་
གི་དང་། མོ་ཧ་ན་བལ་ལི་དང་། ལིག་བུ་མིག་དང་། ཡུངས་ཀར་དང་། གཞན་ཡང་གདོན་འཇོམས་པའི་སྨན་ཇི་སྙེད་པ་དང་། བོང་བུ་དང་། རྟ་དང་། ཁྱི་དང་། ལུག་དང་། རྔ་མོ་དང་། རཀྵི་དང་། གོ་དྷ་དང་། སྲེ་མོ་དང་། རེག་འབྱམ་དང་། གུང་དང་། བྱི་ལ་དང་། བ་ལང་དང་།
སེང་གེ་དང་། སྟག་དང་། རྒྱ་མཚོ་ན་གནས་པའི་སྲོག་ཆགས་ཀྱི་པགས་པ་དང་། མཁྲིས་པ་དང་། སོ་དང་། སེན་མོ་དང་། དེ་རྣམས་མར་རྙིང་པ་འམ། སར་པའམ། ཏིལ་མར་རམ། གང་ཡང་རུང་བ་དང་ལྷན་ཅིག་བསྒྲུབས་ཏེ། དེས་བཏུང་བ་དང་། སྣར་བླུགས་པ་དང་། བསྐུ་
མཉེ་དང་། ཕྱེ་མའི་དུད་པས་བདུག་པ་དང་། རི་ལུར་བྱས་ཏེ། དེ་ལ་མིག་སྨན་དང་། སྣར་ཕྱེ་མས་བུད་པ་དང་། བསྐུ་བ་དང་། བསྐོལ་བའི་ཁུ་བས་བླུགས་པ་ལ་སོགས་པ་ཅི་རིགས་པར་བྱས་ནས་གདོན་སྨྱོ་བྱེད་དང་། བརྗེད་བྱེད་དང་བཅས་པ་ཞི་བར་བྱའོ། །ཧ་ཏི་པི་པི་ལིང་དང་།
པི་པི་ལིང་གི་རྩ་བ་དང་། ཚ་བ་གསུམ་དང་། སྐྱུ་རུ་ར་དང་། ཡུངས་ཀར་དང་། སྲོག་ཆགས་གོ་དྷ་དང་། སྲེ་མོ་དང་། བྱི་ལ་དང་། ཛ་ཤ་དང་། དེ་རྣམས་ཀྱི་མཁྲིས་པ་ལྷན་ཅིག་བཏགས་པའི་ཕྱེ་མ་སྣ་ནས་གཏོང་བ་དང་། བསྐུ་བྱུག་དང་། བླུགས་པ་ལ་སོགས་པ་བྱས་ན་གདོན་
འཇོམས་སོ། །ཡུངས་ཀར་དང་། ཤུ་དག་དང་། ཤིང་ཀུན་དང་། པྲི་ཡང་ཀུ་དང་། སེར་པོ་རྣམ་གཉིས་དང་། བཙོད་དང་ཀ་ནི་དཀར་པོ་དང་། འབྲས་བུ་གསུམ་དང་། ཤི་ཏ་ཀ་ཊ་བི་དང་། ནིམ་པའི་ལོ་མ་དང་། ཀ་རཉྫ་ཀ་དང་། ཤྲི་ཡའི་ས་བོན་དང་། ཐང་ཤིང་དང་། ཚ་བ་