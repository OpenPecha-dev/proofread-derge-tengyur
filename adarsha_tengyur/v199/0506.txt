བསྐོལ་ཏེ་བླུད་དོ། །བའམ་མ་ཧེ་གང་ཡང་རུང་བའི་གཅིན་དང་། འོ་མ་བཏུང་ཞིང་བཟའ་བ་ཡང་འོ་མ་དང་བཅས་པར་བྱའོ། །ཞག་བདུན་ནམ་ཡང་ན་ཟླ་བ་གཅིག་གི་བར་དུ་རྔ་མོའི་འོ་མ་ཉི་ཚེས་ཉམས་བརྟ་བར་བྱའོ། །ཏི་མུ་ས་དང་། ནས་ཚིག་འཁུས་པའི་ཐལ་བ་
དང་། ལ་ལ་ཕུད་དང་། ཚ་བ་རྣམ་ལྔ་དང་། ན་ལེ་ཤམ་དང་། སེའུ་འབྲུ་དང་། པ་ཐ་དང་། འུ་སུ་དང་། སྟར་བུ་དང་། བ་ལ་དང་། བིལ་བ་དང་། དེ་རྣམས་ཞོ་གཉིས་གཉིས་དང་། ཆུ་སྲང་ལྔ་བརྒྱ་རྩ་བཅུ་གཉིས་དང་མར་སྲང་སུམ་ཅུ་རྩ་གཉིས་དང་བསྐོལ་ཏེ་
མར་ལུས་པ་དང་། དེ་ལས་རན་པར་འཐུངས་ན་འོར་ནད་དང་། གཞང་འབྲུམ་དང་། སྐྲན་དང་། གཅིན་ནད་རྣམས་འཇོམས་སོ། །ཙི་ཏྲ་ཀའི་ཕྱེ་མ་འོ་མའི་ནང་དུ་བཏབ་སྟེ་ཞོར་རེད་པ་དང་། དེ་ལས་བྱུང་བའི་མར་སར་དར་བ་དང་བཅས་པའི་ནང་དུ་ཡང་ཙི་ཏྲ་ཀའི་
ཕྱེ་མས་བཏབ་སྟེ་བསྐོལ་ལ། མར་ལུས་པ་ལས་རན་པར་འཐུངས་ན། ཕན་ཡོན་གོང་མ་དང་འདྲའོ། །ནད་ཀྱི་སྟོབས་དང་། དུས་ཤེས་པའི་སྨན་པས་ཐང་ལ་འབར་གྱིས་སྨན་མར་གཅིན་ནད་ཀྱི་སྐབས་ལས་འབྱུང་བ་དང་། ཏིག་ཏ་ཆེན་པོའི་སྨན་མར་མཛེ་ནད་གསོ་བ་
ལས་བཤད་པ་དང་། དགེ་བའི་སྨན་མར་སྨྱོ་བྱེད་ཀྱི་ནང་ནས་འབྱུང་བ་དང་། ཨ་རུ་རའི་སྨན་མར་དམུ་རྫིང་ལས་བཤད་པ་རྣམས་ཅི་རིགས་པར་སྦྱར་རོ། །རྩ་བ་བཅུ་པ་སྲང་སུམ་ཅུ་རྩ་གཉིས་དང་། མར་སྲང་སུམ་ཅུ་རྩ་གཉིས་དང་། མར་གྱི་བཅུ་དྲུག་འགྱུར་གྱི་ཆུ་དང་། ཨ་
རུ་ར་དང་བུ་རམ་སྲང་བརྒྱད་དང་། འདི་རྣམས་བསྐོལ་བའི་ནང་དུ་དྲི་སྣ་གསུམ་དང་། ཚ་བ་གསུམ་དང་། ནས་ཚིག་འཁུས་པའི་ཐལ་བ་ཅུང་ཟད་ཙམ་དང་། འདི་རྣམས་ཀྱི་ཕྱེ་མ་བཏབ་སྟེ་ལྡེ་གུར་གྱུར་པ་དང་། བསྒྲངས་པའི་ནང་དུ་སྦྲང་རྩི་སྲང་བཅུ་དྲུག་བཏབ་སྟེ། དེ་
ལས་རན་པར་བལྡགས་ན། འོར་ནད་ཚབས་ཆེ་བ་དང་། རིམས་དང་སྐྲན་དང་། གཅིན་ནད་དང་། ལུས་སྐེམ་ཞིང་རིད་པ་དང་། མ་ཞུ་བ་དང་། ཁྲག་མཁྲིས་དང་། རླུང་དང་། སྒྲེགས་པ་སྐྱུར་པོར་འབྱུང་བ་དང་། མདོག་འགྱུར་བ་དང་། གཅིན་དང་། རླུང་