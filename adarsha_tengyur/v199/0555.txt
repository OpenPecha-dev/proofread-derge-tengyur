དང་། ལྐོག་མའི་ནད་དང་། དེ་བཞིན་དུ་རླུང་བད་ཀན་གྱི་གནས་སུ་ཞུགས་པ་དང་། ཁ་དང་མགྲིན་པར་བད་ཀན་གནས་པ་དང་། བད་ཀན་སོགས་ཤིང་བརྟན་པའི་ནད་རྣམས་ལ་སྨན་དྷ་མར་ཀའི་སྐྱུག་སྨན་
འདོད་པ་ཡིན་ཏེ། ཟངས་རྩི་བ་དང་། ཁ་སྲལ་ཕྲེའུ་དང་། ཉེའུ་ཤིང་དང་། ར་མཉེ་བ་རྣམ་གཉིས་དང་། ཤྲ་བ་ནི་དང་། མེ་ད་རྣམ་གཉིས་དང་། མ་དུ་ལི་ཀ་དང་། འདི་རྣམས་གང་ཡང་རུང་བའི་ཕྱེ་མ་དང་། ར་ཛཱ་ཀོ་ཤ་ཏ་ཀི་ཞེས་བྱ་བ་དྷ་མར་
ཀའི་ཕྱེ་མ་དང་བཅས་པ་སྦྲང་རྩི་དང་ཤ་ཁ་ར་དང་སྦྱར་བའི་ལྡེ་གུ་ཟོས་ན་ལུད་པ་དང་སྙིང་ཚ་བ་ལ་རབ་ཏུ་བསྔགས་སོ། །མཁྲིས་པ་ཚ་བ་དང་བད་ཀན་དང་ལྡན་པ་ལ་ཡང་གོང་གི་སྦྱོར་བ་གང་ཡང་རུང་བ་ཆུ་དྲོ་འཇམ་ཙམ་དང་སྦྱར་བ་གཏང་ངོ་། །
འུ་སུ་དང་གཡེར་མ་བསྐོལ་བའི་ཁུ་བའི་ནང་དུ་དྷ་མར་ཀའི་ཕྱེ་མ་བཏབ་སྟེ་བླུད་ན་དུག་ནད་འཇོམས་སོ། །བིམ་པ་དང་། བ་སྤྲུ་བ་དང་། ཀ་ས་མར་དྷ་ཀ་གང་ཡང་རུང་བ་བསྐོལ་བའི་ཁུ་བའི་ནང་དུ་དྷ་མར་ཀའི་འབྲས་བུ་གཅིག་གམ་
གཉིས་མཉེས་ལ་ཚིགས་མ་བོར་ཏེ་དངས་མ་བླུད་ན་སྙིང་ནད་ལ་ཕན་ནོ། །དྷ་མར་ཀའི་འབྲས་བུ་འོ་མ་དང་ལྷན་ཅིག་བསྐོལ་ཏེ། དེ་ལས་བྱུང་བའི་མར་བཏུང་བ་འམ། ཡང་ན་པོ་སོན་ཆ་དང་། དུག་མོ་ཡུངས་དང་། ཛི་མུ་ཏའི་
འབྲས་བུ་དང་། ཀྲི་ཏ་བེ་ཏ་ན་དང་། འདི་རྣམས་རེ་རེ་ནས་སྦྱོར་བ་དེ་ལྟར་བྱས་ན་སྐྱུག་སྨན་དུ་བཟང་ངོ་། །མཛེ་དང་། སྐྱ་རྦབ་ཀྱི་ནད་དང་། མཆེར་པའི་ནད་དང་། སྐྲང་པ་དང་། སྐྲན་དང་། སྦྱར་བའི་དུག་དང་། འདི་རྣམས་
ལ་ནི་ཚ་བ་དང་། རྣོ་བ་དང་། དྲོ་བའི་སྐྱུག་སྨན་བསྔགས་སོ། །པོ་སོན་ཆ་དང་། ཀུ་བ་ཁ་བོ་དང་། དྷ་མར་ཀ་དང་། དུག་མོ་ཡུངས་དང་། ཛི་མུ་ཏ་དང་། ཀྲི་ཏ་བེ་དྷ་ཀ་དེ་རྣམས་གང་ཡང་རུང་བ་གཅིག་དང་། ཀོ་ཤ་ཏ་ཀི་