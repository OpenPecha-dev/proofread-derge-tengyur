དང་། ཁུ་ཆུའི་ནད་དང་། དབུགས་མི་བདེ་བ་དང་། ཡི་ག་འཆུས་པ་དང་། མཆེར་པ་ན་བ་དང་། སྦྱར་བའི་དུག་དང་། དམུ་རྫིང་རྣམས་སེལ་ཏོ། །ནས་དང་འབྲས་རྙིང་པའི་ཁ་ཟས་རྩ་བ་བཅུ་པའི་ཁུ་བ་ལས་གཞི་བླངས་ལ། ལན་
ཚྭ་དང་སྣུམ་ཉུང་ཤས་བཏབ་སྟེ་བྱིན་ན་འོར་ནད་ལ་ཕན་ནོ། །རྒྱ་སྲན་ཀུ་ལད་ཐ་དང་། མོན་སྲན་སྡེའུའི་ཁུ་བཅུད་ཐལ་སྨན་དང་། ཚ་བ་གསུམ་དང་ལྡན་པ་དང་། དེ་བཞིན་དུ་སྲོག་ཆགས་ཐང་ལ་གནས་པ་རུས་སྦལ་དང་། གོད་དང་། ཤ་ཡ་ཀ་དང་། འདི་རྣམས་
ཀྱི་ཤ་ཁུ་པི་པི་ལིང་དང་སྦྱར་བ་ཟོས་ན་ཡང་འོར་ནད་འཇོམས་སོ། །བཏུང་བ་ནི་དར་བ་མི་སྐྱུར་བ་འམ་ཡང་ན་རྒུན་ཆང་དང་། ཨ་རིཥྚའི་ཆང་དང་། ཨ་ས་བའི་ཆང་གང་ཡང་རུང་བ་ཚ་བ་གསུམ་དང་ལྡན་པ་སྦྱིན་ནོ། །ཡང་ན་ཟི་ར་དང་ཟུར་པ་དང་། ཛི་བན་ཏི་དང་། ཀ་
ར་བཱི་ར་དང་། མ་ནུ་དང་། ཙི་ཏྲ་ཀ་དང་། བིལ་པའི་རྐང་དང་། ཡ་བཀྵ་ར་དང་། ད་ཏྲི་ག་དང་། འདི་རྣམས་རེ་རེ་ཡང་རྒྱ་ཤུག་གི་འབྲས་བུའི་ཚད་དང་ལྡན་པའི་ཐུག་པ་མར་དང་ཏིལ་མར་སྦྱར་ཏེ་འཐུངས་ན། འོར་ནད་དང་། སྐྲང་པ་ལ་ཕན་པའི་མཆོག་ཡིན་ཏེ།
དེ་བཞིན་དུ་འཁྲུ་བ་དང་། སྙིང་ནད་དང་། སྐྲན་དང་། གཞང་འབྲུམ་དང་། མེ་དྲོད་ཆུང་བ་དང་། གཅིན་ནད་རྣམས་ལ་ཕན་ནོ། །དེ་བཞིན་དུ་ཚ་བ་རྣམ་ལྔ་རྒྱ་ཤུག་གི་ཚད་ཙམ་དང་། མར་དང་ཏིལ་མར་དུ་བརྔོས་པའི་ཐུག་པ་འཐུངས་ན་ཡང་ཕན་ཡོན་དེ་དང་འདྲའོ། །
ཡང་ན་རྡོ་དྲེག་དང་། རུ་རྟ་དང་། སྟོ་ནེ་ཡ་དང་། ཧ་རེ་ཎུ་ཀ་དང་། ཨ་རུ་ར་དང་། ཤུག་པ་དང་། ཤྲི་བེཤྟ་ཀ་དང་། ཆུ་སྲིན་སེན་མོ་དང་། འབུ་སུ་ཧང་དང་། ཐང་ཤིང་དང་། བྲི་ཡང་ཀུ་དང་། སྤང་སྤོས་དང་། པི་པི་ལིང་དང་། དབྱི་མོ་དང་། ཀུ་ཏན་ན་ཏ་དང་། བྱ་མ་
ཀ་དང་། བ་ལ་ཀ་དང་། དྲི་སྣ་བཞི་དང་། བལ་བུའི་ལོ་མ་དང་། གླ་སྒང་དང་། གནྡྷ་པ་ལ་ཤ་དང་། འདི་རྣམས་བཏགས་པའི་ཕྱེ་མ་ཏིལ་མར་དང་སྦྱར་བས་བསྐུ་བ་དང་ཕྱེ་མ་ཆུ་དང་སྦྱར་བའི་ཁྲུས་དང་། ལྡེ་གུའི་བྱུག་པ་རྣམས་བྱའོ། །ཡང་ན་ནིམ་པ་དང་། བ་སྤྲུ་བ་མེ་ཏོག་