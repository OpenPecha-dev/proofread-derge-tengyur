པ་ལས་བྱུང་ངོ་། །དེ་ལ་རྨ་རེད་པ་ནི་ནད་གཞི་དང་བཅས་པ་སྟེ་མ་རུངས་པའོ། །རྨ་མ་རེད་པ་ནི་དག་པ་སྟེ། ནད་གཞི་དང་མི་ལྡན་པའོ། །ནད་གཞི་རྣམས་དང་ཁྲག་འདྲེས་ཏེ། རྨ་རེད་པའི་མཚན་མ་ནི་ཕག་ཆེ་ལ་ཁ་ཆུང་བ་དང་། ཡང་ན་ཁ་ཆེ་ལ་ཕག་ཆུང་བ་དང་
རྨ་སྲ་ཞིང་རྡོ་འདྲ་བ་དང་། ཡང་ན་ཤིན་ཏུ་ཚ་བ་དང་། ཤིན་ཏུ་ཟབ་པ་དང་། ཡང་ན་རྨ་མཐོ་བ་དང་། རྨ་ཤིན་ཏུ་གྲང་བ་འམ། ཡང་ན་ཤིན་ཏུ་དྲོ་བ་དང་། མདོག་དམར་བ་དབལ་སྐྱ་བ་དང་། རྣག་དང་ཆུ་སེར་འཛག་པ་དང་། ལུས་ཟད་པ་དང་། རྣག་དང་། ཤ་དང་། རྒྱུས་པ་དང་།
རྨས་རྩ་གཡོགས་པ་དང་། རྨ་མཆེད་ཅིང་རབ་ཏུ་ན་བ་དང་། ཚ་བ་དང་། སྐྲངས་པས་རབ་ཏུ་ན་བ་དང་། གཡའ་བ་ལ་སོགས་པའི་བླ་བརྣན་དེ་དག་དང་ལྡན་པ་ཡུན་རིང་པོར་རྨ་འཚོ་དཀའ་བ་ཡིན་ཏེ། བཅྭ་ལྔ་པོ་དེ་དག་ནི་རྨ་མ་རུངས་པའི་རྟགས་སོ། །རླུང་ལས་གྱུར་པའི་རྨའི་
མཚན་མ་ནི་རྨ་མདོག་རྩ་གནག་ཅིང་འབྱར་བ་དང་། ཐལ་བ་དང་། ཐི་བ་དང་། རུས་པའི་མདོག་ཏུ་སྣང་བ་དང་། རྨའི་ནང་ནས་ཞོ་ག་ཆུ་དང་། ཤ་བཀྲུས་པའི་ཆུ་དང་འདྲ་བ་སླན་ཏེ་ཉུང་ངུར་འབྱུང་བ་དང་། ཤ་ཟད་ཅིང་ཤིན་ཏུ་ན་ཞིང་ཟུག་པ་དང་། རྩུབ་ཅིང་འགགས་
པ་ཡིན་ནོ། །མཁྲིས་པ་ལས་གྱུར་པའི་རྨའི་མཚན་མ་ནི་རྨ་མྱུར་དུ་སྨིན་པ་དང་། རྨའི་མདོག་སེར་བ་དང་། སྔོ་བ་དང་། སེར་སྐྱ་དང་། ཁམ་པར་འདུག་པ་དང་། གཅིན་གྱི་མདོག་ཏུ་འདུག་པ་དང་། རྒྱ་སྐྱེགས་ཤིང་གི་ཁུ་བ་ལྟ་བུ་དང་། ཐལ་ཆུ་ལྟ་བུ་དང་། ཏིལ་
མར་ལྟ་བུའི་ཆུ་སེར་ཚ་བ་མང་དུ་འབྱུང་བ་དང་། རྨ་ཁ་ཐལ་སྨན་གྱིས་བཏབ་པ་དང་། ཁབ་ཀྱིས་གཙགས་པ་བཞིན་དུ་ན་ཞིང་དམར་ལ་ཚ་ཞིང་སྨིན་པ་དང་ལྡན་པའོ། །བད་ཀན་ལས་གྱུར་པའི་རྨའི་མཚན་མ་ནི་མདོག་སྐྱ་བ་དང་། གཡའ་བ་དང་། ཆུ་སེར་དཀར་
ཞིང་བསྐ་བ་མང་དུ་འཛག་པ་དང་། རྨའི་ཐོན་འཁོར་མཁྲང་ཞིང་མཐོན་པོར་འདུག་པ་དང་། རྒྱུས་པ་དང་། རྩའི་དྲ་བ་སྣང་ཞིང་ཟུག་གཟེར་ཆུང་བ་ཡིན་ནོ། །ཁྲག་ལས་གྱུར་པའི་རྨའི་མཚན་མ་ནི་བྱུ་རུའི་མདོག་ལྟར་ཤིན་ཏུ་དམར་བ་དང་། ཆུ་སེར་ཁྲག་དང་བཅས་