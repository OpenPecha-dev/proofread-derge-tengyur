ཏིལ་གྱི་ཚིགས་མ་རྙིང་པ་དང་། ཁྱིམ་བྱའི་རྟུག་པ་གཉིས་ལྷན་ཅིག་སྦྱར་བ་འམ། སྦྱོར་བ་གསུམ་པོ་གང་ཡང་རུང་བ་བ་གཅིན་དང་སྦྱར་བའི་འདག་གུས་བསྐུས་ན་ཕན་ནོ། །རུ་རྟའི་ཕྱེ་མ་ཏིལ་མར་དང་། སླ་ངའི་ནང་དུ་བརྔོས་ཏེ། མགོ་ནད་པ་ལ་ཏ་ཀ་ཞེས་བྱ་བ་ལ་བསྐུས་ན།
གཡའ་བ་དང་། གནག་པ་དང་། ཚ་འུར་འུར་པོར་འདུག་པ་དང་། ནད་ཀྱིས་ཉམ་ཐག་པ་རྣམས་འཇོམས་སོ། །མ་ལ་ཏི་དང་། ཙི་ཏྲ་ཀ་དང་། ཀ་ར་བཱི་ར་དང་། ཀ་རཉྫ་དང་། དེ་རྣམས་ཏིལ་མར་དང་བསྐོལ་བས་སྐྲ་བྲེགས་པའི་འོག་ཏུ་བསྐུས་ན། བ་ལ་ཏ་ཀ་ཞེས་བྱ་བའི་ནད་ཐམས་
ཅད་སེལ་ཏོ། །དེ་ལྟར་བྱས་ཀྱང་མ་ཞི་ན་སློན་ལ་སོགས་པས་མགོ་ནད་དག་པར་བྱ་བ་ལ་འབད་པར་བྱའོ། །ཀླད་པའི་ནད་ད་རུ་ན་ཀ་ཞེས་བྱ་བ་ལ་ནི་ཐོག་མར་དཔྲལ་བའི་རྩ་ནས་གཏར་ག་བྱས་ལ། མགོ་བཀྲུ་ཞིང་ཕྱི་བདར་ལ་སོགས་པའང་བྱའོ། །སྣ་སྨན་དང་སྣའི་སྦུ་བུའི་
སྨན་ཡང་བྱའོ། །པི་ལ་ཡའི་ས་བོན་དང་། ཤིང་མངར་དང་། རུ་རྟ་དང་། མོན་སྲན་གྲེའུ་དང་། ཡུངས་ཀར་དང་། རྒྱ་སྐྱེགས་དང་། དོང་གའི་ལོ་མ་དང་། ཙཀྲ་མར་དྷ་དང་། སྐྱུ་རུ་རའི་འབྲས་བུ་རྣམས་སྦྲང་རྩི་དང་འདག་གུར་བྱུགས་ན་ཕན་ནོ། །ཁྲེ་རྒོད་ཀྱི་སོག་མ་བསྲེགས་
པའི་ཐལ་བ་ཆུ་དང་སྦྱར་བས་བསྐུས་ན་ཕན་ནོ། །ཀླད་པའི་ཨིནྡྲ་ལུ་པ་ཏ་ཞེས་བྱ་བ་ལ་ནི་ནད་གཞི་ཇི་ལྟ་བ་བཞིན་དུ་ཁྲག་གཏར་བ་དང་། ཞལ་ཞལ་བྱ་སྟེ། དེའི་འོག་ཏུ་ནག་ཚུར་དང་། ལྡོང་རོས་དང་། སྤངས་མ་དང་། ན་ལེ་ཤམ་དང་། འུ་སུ་དང་། ཐང་ཤིང་རྣམས་སམ།
ཡང་ན་འོལ་མའི་འབྲས་བུ་དང་། རྩ་བ་འམ། ཡང་ན་ལིང་གི་རྩ་བ་འམ། ཀ་ར་བཱི་ར་རང་གི་ཁུ་བ་འམ། ཡང་ན་ཀཎྜ་ཀ་རི་རང་གི་ཁུ་བའམ། བསྐོལ་བའི་ཁུ་བ་སྦྲང་རྩི་དང་སྦྱར་བའམ། ཡང་ན་ལུང་ཏང་ཙེའི་འོ་མའམ། སྨན་གོ་བྱེའི་ཁུ་བའམ། ཡང་ན་ཏིལ་གྱི་མེ་ཏོག་དང་།
གཟེམ་མར་དང་སྦྲང་རྩི་དང་སྦྱར་བའམ། ཡང་ན་གླང་པོ་ཆེའི་སོ་བསྲེགས་ཏེ། སྣག་ཚར་བྱས་ལ་ཏིལ་མར་དང་སྦྱར་བའམ། སྦྱོར་བ་བརྒྱད་པོ་དེ་དག་ལས་གང་ཡང་རུང་བས་བསྐུས་ན་ནི་ཨིནྡྲ་ལུ་པ་ཏ་ཞེས་བྱ་བ་སྐྲ་འབྱི་བའི་ནད་ལ་ཕན་པའི་མཆོག་ཡིན་ནོ། །དེ་ལ་སྐྲ་དཀར་སྐྱེས་པའི་