པར་བྱ་བ་བསྟན་ཏོ། །ད་ནི་སྣུམ་ཆོས་ཀྱི་འཇམ་རྩི་མས་བཏང་བས་ནད་ཕྱིན་ཏེ་སོས་པར་བྱ་བ་བཤད་པར་བྱ་སྟེ། དེ་ཡང་རླུང་ལས་གྱུར་པའི་ནད་ལ་འཇམ་རྩི་གྲང་བ་འམ། ཉུང་བ་བཏང་བ་དང་། མཁྲིས་པ་ལས་གྱུར་པ་ལ་ནི་ཤིན་ཏུ་རྣོ་ཆེས་པ་བཏང་བ་དང་། བད་ཀན་ལས་གྱུར་
པ་ལ་འཇམ་པ་དང་། དེ་བཞིན་དུ་གྲང་ཆེས་པ་ལ་འཇམ་རྩི་འཇུ་དཀའ་བ་དང་། དྲི་མ་མང་དུ་སྩོགས་པ་ལ་སྨན་ནུས་སྟོབས་ཆུང་བ་བཏང་ན། སྣུམ་རླུང་ལ་སོགས་པའི་ནད་གཞི་དང་འདྲེས་ནས་ནང་དུ་འཁྱིལ་ཏེ་སླར་འབྱུང་བར་མི་འགྱུར་ཏེ། དེ་ལྟར་རླུང་དང་འདྲེས་ཏེ་ཕྱིར་མི་འབྱུང་བ་དེས་ནི། རེངས་པ་
དང་། མཁྲིས་པ་ལས་གྱུར་པ་ལ་ནི། བརླ་སྟོབས་ཞེན་པ་དང་། སྐྱིགས་བུ་དང་། རིམས་དང་། གཟིར་བ་དང་། ཡན་ལག་བརྡུང་བརྡུང་བ་སྙམ་བྱེད་པ་དང་། རྩིབ་ལོགས་ན་བ་དང་། འདར་བུ་རྣམས་འབྱུང་བར་ཤེས་པར་བྱའོ། །དེ་ལྟ་བུ་ལ་ནི་སྣུམ་པ་དང་། ལན་ཚྭ་དང་། དྲོ་བ་དང་། རྣོ་
བའི་སྨན་ཀོ་ཉོན་ཙེའི་མར་དང་། ར་སྣ་དང་། རང་སྐྱུར་དང་། ཆང་དང་། རྒྱ་ཤུག་དང་། རྒྱ་སྲན་དང་། ནས་རྣམས་བསྐོལ་བ་འམ་ཡང་ན་ནི་རུ་ཧ་མས་གཏོང་ན་སེལ་བར་བྱེད་དོ། །དེ་ནས་ཟས་ཟོས་ལ་གོང་གི་ནི་རུ་ཧའི་སྨན་གྱི་སྦྱོར་བ་གཉིས་པོ་གང་ཡང་རུང་བ་ཏིལ་མར་དང་སྦྱར་བའི་འཇམ་རྩི་ཉི་
མ་ཕྱེད་ཕྱེད་ཙམ་ན་གཏོང་ངོ་། །འཇམ་རྩི་མས་གཏོང་བ་དེ་ནང་དུ་མཁྲིས་པ་དང་འདྲེས་ནས་ཕྱིར་མི་འབྱུང་བའི་མཚན་མ་ནི་སྐོམ་དད་ཆེ་བ་དང་། ཚ་བ་ཆེ་བ་དང་། མདོག་དམར་བ་དང་། རྨོངས་བག་ཏུ་འདུག་པ་དང་། མདོག་འགྱུར་བ་དང་། མུན་པར་མཐོང་བ་དང་། རིམས་ཀྱིས་འདེབས་པ་རྣམས་
ཡིན་པར་ཤེས་པར་བྱ་སྟེ། དེ་ལ་ནི་ཁ་བ་དང་མངར་བའི་སྨན་རྣམས་སྦྱར་བའི་ནི་རུ་ཧ་མས་གཏོང་བར་བྱའོ། །འཇམ་རྩི་མས་གཏོང་བ་དེ་བད་ཀན་གྱི་ནང་དུ་འཁྱིལ་ཏེ་ཕྱིར་མ་བྱུང་བའི་མཚན་མ་ནི་སྙོམ་པ་དང་། རིམས་གྲང་མོས་ཐེབས་པ་དང་། སྒྱིད་ཞན་པ་དང་། ཆམ་པས་བཏབ་པ་དང་།
ཡི་ག་འཆུས་པ་དང་། ལུས་ལྕི་བ་དང་། བརྒྱལ་བ་དང་། རབ་ཏུ་ན་བ་ཡིན་པར་ཤེས་པར་བྱ་སྟེ། དེ་ལ་ནི་བསྐ་བ་དང་། ཁ་བ་དང་། ཚ་བའི་སྨན་དང་། བ་གཅིན་ལས་གཞི་བླངས་ལ། པོ་སོན་ཆ་དང་། སྐྱུར་དང་། ཏིལ་མར་དང་བཅས་པའི་ནི་རུ་ཧ་མས་བཏང་བས་ཞི་བར་བྱའོ། །