མ་ཟ་བ་ཞེས་བྱ་བ་དང་། ལྟོ་བའི་ནང་ན་འཁྲུལ་བ་ཞེས་བྱ་བ་དང་། སྙིང་ལ་ཟ་བ་ཞེས་བྱ་བ་དང་། ཡ་མཚན་ཆེན་པོ་ཞེས་བྱ་བ་དང་། མི་མངོན་པར་རྐུ་བ་དང་། རྩྭ་དཱུར་བའི་མེ་ཏོག་ཅེས་བྱ་བ་དང་། དྲི་ཞིམ་པོ་ཞེས་བྱ་བ་དང་། སྲིན་བུ་འདི་རྣམས་ནི་སྙིང་ལ་ཟ་ཞིང་ཁ་ནས་ཆུ་ཟག་
པར་བྱེད། ཟས་མི་འཇུ་བར་བྱེད། ཁ་ཟས་ཡི་གར་མི་འོང་བར་བྱེད། བརྒྱལ་ཞིང་མི་དྲན་པར་བྱེད། སློན་པར་བྱེད། རིམས་ནད་ཀྱིས་འདེབས། གསུས་པ་ཆེར་སྐྱེ། ལུས་སྐེམ་ཞིང་རིད། སྦྲིད་པ་རྟག་པར་འོང་། ཆམ་པས་འདེབས། དེ་ལ་ཁྲག་རྒྱུ་བའི་རྩའི་ནང་ནས་ཁྲག་
ལས་བྱུང་བའི་སྲིན་བུ་ཕྲ་མོ་ཁྲག་གི་ནང་ན་གནས་ཏེ། ལུས་ཟུངས་ཟླུམ། རྐང་ལག་མེད། མདོག་ཟངས་ཁ་ལྟར་དམར་ལ་རབ་ཏུ་ཕྲ་བ་ཁ་ཅིག་ནི་བལྟར་ཡང་མི་མངོན་ཏེ་སྲིན་བུ་དེ་དག་གི་མིང་ནི་སྐྲའི་རྩ་བ་ཟ་བ་དང་། ལུས་སྤུ་བྱི་བར་བྱེད་པ་དང་། སྤུ་གླིང་ཆགས་པ་དང་། ཨུ་དུམྦཱ་
རའི་འབྲས་བུ་འདྲ་བ་དང་། ཞགས་པ་དང་བཅས་པ་ཞེས་བྱ་བ་དང་། སྲིན་བུ་མཐོང་ཀ་ཞེས་བྱ་བ་དང་། སྲིན་བུ་འདི་དྲུག་གིས་ནི་ལུས་ཀྱི་པགས་པ་ལ་མཛེ་ནད་ཀྱི་ནད་ཐབས་བཞིན་དུ་མཛེ་ལྟར་འབྱུང་བར་བྱེད་དོ། །ཟས་ཞུ་བའི་གནས་ལོང་ཀའི་ནང་ན་མི་གཙང་བ་ལས་བྱུང་བའི་སྲིན་བུ་ཡོད་
དེ། དེ་ཆེར་སྐྱེས་ན་ཐུར་དུ་བཤང་བ་དང་ལྷན་ཅིག་འབྱུང་བར་འགྱུར་རོ། །གལ་ཏེ་སྲིན་བུ་དེ་ཆེན་པོར་སྐྱེས་ན་ཕོ་བའི་ནང་དུ་འཇུག་པར་འགྱུར་ཏེ། ཕོ་བའི་ནང་དུ་འོངས་ན་དེའི་ཚེ་སྒྲེགས་པ་འབྱུང་བ་དང་། དབུགས་འབྱུང་བ་དྲི་མི་ཞིམ་སྟེ་ཕྱི་ས་བཞིན་དུ་མནམ་པར་འགྱུར་རོ། །ཡང་
གཞང་གི་ནང་མི་གཙང་བའི་ཁྲོད་ན་གནས་པའི་སྲིན་བུ་ལྔ་ཡོད་དེ་སྲིན་བུ་ཁམ་གྱིས་ཟ་བ་ཞེས་བྱ་བ་དང་། དལ་གྱིས་འགྲོ་བ་ཞེས་བྱ་བ་དང་། མྱོང་བར་བྱེད་ཅེས་བྱ་བ་དང་། བརྐམ་པ་ཞེས་བྱ་བ་དང་། ལུས་ལ་གནོད་པ་ཞེས་བྱ་བ་དང་། འདི་ལྔ་ཡོད་དེ། དེ་དག་གི་ལུས་
དབྱིབས་དང་ཁ་དོག་ནི་ཆེན་པོ་དང་། ཟླུམ་པོ་དང་། ཕྲ་མོ་དང་། སྦོམ་པོ་དང་། སྨུག་པོ་དང་། སེར་པོ་དང་། དཀར་པོ་དང་། དམར་པོར་འདུག་གོ། །སྲིན་བུ་དེ་དག་ནི་ཐུར་དུ་འཁྲུ་བར་བྱེད་དེ། རྟུག་སྐམ་གྱིས་འདེབས་ཤིང་སྲི་བར་བྱེད། ལུས་སྐེམ་པོར་འགྱུར། ལུས་ཁོང་