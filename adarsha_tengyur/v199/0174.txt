རིམས་ཀྱིས་འདེབས་པ་དང་། སྐྱུག་པ་དང་། སྐྱིགས་བུ་དང་། ལྟོ་སྦོ་བ་དང་། དེ་ཡང་ཟུག་གཟེར་དང་བཅས་པ་དང་། ལུད་པ་ལུ་བ་དང་། ཆམ་པས་བཏབ་པ་དང་། སྙིང་ན་བ་དང་། དབུགས་མི་བདེ་བ་དང་། འཁྲུ་བ་དང་། སྐྲང་བ་དང་། འདི་དག་དང་ལྡན་
ན་སྤང་བར་བྱའོ། །དམུ་རྫིང་གི་ནད་དུ་བཤང་གཅི་ནང་དུ་སྩོགས་ཤིང་ཕྱིར་མི་འབྱུང་བ་དང་། དབུགས་མི་བདེ་བ་དང་། སྐྲང་བ་དང་། སྐྱིགས་བུ་དང་། རིམས་ཀྱིས་འདེབས་པ་དང་། མགོ་འཁོར་བ་དང་། བརྒྱལ་བ་དང་། སློན་པ་དང་། འཁྲུ་བ་དང་། ཉམ་ཆུང་
བ་དང་། མིག་མཆུ་སྐྲངས་པ་དང་། ཕོ་མཚན་སྐྲང་ཞིང་ཡོན་པོར་འདུག་པ་དང་། ལྟོ་བའི་པགས་པ་ལས་ཆུ་འཛག་པ་དང་། བཀྲུ་སྨན་གྱིས་བཀྲུས་ན་ཡང་ལྟོ་བ་ཕྱིར་ཞིང་སྐྱེ་བ་དང་། མངོན་རྟགས་འདི་དག་ཡོད་ན་ངེས་པར་འཆི་བའི་རྟགས་སོ། །སྐྱ་རྦབ་ཀྱི་ནད་
ལ་ནི་སྐྲང་བ་དང་། མིག་དང་སེན་མོ་སེར་པོར་སྣང་བ་དང་། སྙོམ་པ་དང་། ལུས་ཚ་བ་དང་། ཡི་ག་འཆུས་པ་དང་། སློན་པ་དང་། བརྒྱལ་བ་དང་། ལྟོ་རྒྱས་པ་དང་། འཁྲུ་བ་དང་། འདི་རྣམས་ཀྱི་མཚན་མ་དང་བཅས་པའི་སྐྱ་རྦབ་ནི་འཆི་བའི་རྟགས་སོ། །སྐྲང་
བའི་ནད་ལ་ནི་ནད་ཀྱི་བླ་བརྣན་སྣ་ཚོགས་དང་ལྡན་ཞིང་རྐང་པ་གཉིས་ལས་ཡར་སྐྲངས་ཏེ་གདོང་དུ་ཕྱིན་པར་སྐྲང་བ་ནི་སྐྱེས་པ་འཆི་བའི་རྟགས་ཡིན་ལ། གདོང་ནས་མར་རྐང་པར་ཕྱིན་པར་སྐྲང་པ་ནི་བུད་མེད་འཆི་བའི་རྟགས་སོ། །དཀུ་དང་ཕོ་མཚན་ལ་སྐྲང་འབྱུང་བ་
དང་། སྐྲངས་པའི་སྟེང་དུ་རྩ་ཕྲ་མོས་ཁེབས་ཏེ་ཆུ་འཛག་པ་དང་། སྐྱུག་པ་དང་། རིམས་དང་། དབུགས་མི་བདེ་བ་དང་། འཁྲུ་བ་དང་། གཞན་ཡང་ཐོག་མར་རིམས་ཀྱིས་བཏབ་པ་དང་། ཡང་ན་འཁྲུ་བས་བཏབ་སྟེ་ཉམ་ཆུང་བའི་སྟེང་དུ་སྐྲངས་ནད་འབྱུང་
བ་འམ། ཡང་ན་སྐྲངས་ནད་ཀྱིས་ཉམ་ཆུང་བ་ལས་རིམས་སམ་འཁྲུ་བས་བཏབ་པ་དང་། ཁྱད་པར་དུ་ཉམ་ཆུང་བ་ལ་སྐྲངས་ནད་འབྱུང་ན་ལུས་འཇོམས་པར་བྱེད་དོ། །སྐྱེས་བུ་གང་གི་ལུས་རྐང་པ་ནས་སྐྲང་བ་ཟུག་སྟེ། བྱིན་སྙིང་དང་བརླ་འོག་ཏུ་སྐྲངས་ཏེ་རང་བཞིན་ལས་