ནོ། །ཨ་རུ་ར་དང་། སེར་པོ་རྣམ་གཉིས་དང་། སྒོག་སྐྱ་དང་། ན་ལེ་ཤམ་དང་། ཤུ་དག་དང་། ནིམ་པའི་ལོ་མ་དང་། འདི་རྣམས་བཏགས་པར་གཅིན་དང་སྦྱར་ཏེ། སྣར་བླུགས་པ་དང་། མིག་ལ་བསྐུས་ན་ཡང་གནོད་སྦྱིན་གྱི་གདོན་ལས་གྲོལ་ལོ། །ཚངས་པའི་
སྲིན་པོའི་གདོན་ལ་ནི་ནས་ཕྱེ་བྲེ་དོ་ལས་བྱས་པའི་སྣོད་བཀང་བ་དང་། བུམ་པ་གང་བའི་ཆུ་དང་། ཏིལ་བཏགས་པའི་ཕྱེ་དང་། གདུགས་དང་། གོས་དང་། གུར་གུམ་ལ་སོགས་པའི་བྱུག་པ་དང་ལྡན་པའི་གཏོར་མ་སྦྱིན་ནོ། །སེང་ལྡེང་སྲང་ཉི་ཤུ་བསྐོལ་བའི་ཁུ་བའི་ནང་དུ་ཚ་བ་གསུམ་དང་།
འབྲས་བུ་གསུམ་དང་། ཤིང་ཀུན་དང་། ཤུ་དག་དང་། ཤུ་ཏི་དང་། ཡུངས་ཀར་དང་། ནིམ་པའི་ལོ་མ་དང་། སྒོག་སྐྱ་དང་། དེ་རྣམས་ཀྱི་ཕྱེ་མ་མར་སྲང་ཉི་ཤུ་རྩ་བརྒྱད་དང་། བ་གཅིན་མར་གྱི་སུམ་འགྱུར་དང་ལྷན་ཅིག་བསྐོལ་བ་དེ་ལས་ཡང་བཏུང་བ་དང་། སྣར་བླུགས་པ་དང་། བསྐུ་
བྱུག་བྱས་ན་ཕན་ནོ། །སྲིན་པོའི་གདོན་ལ་ནི་ཏིལ་བཏགས་པའི་ཕྱེ་མ་དང་། མེ་ཏོག་དཀར་པོ་དང་། འབྲས་དང་། མོ་སྲན་གྲེའུ་ལ་སོགས་པ་བསྲེས་པའི་ཆན་དང་། ཤ་བཙོས་པ་དང་། ཤ་རྗེན་པ་དང་། ནིས་པ་པ་དང་། ཁྲག་དང་བཅས་པའི་གཏོར་མ་སྦྱིན་ནོ། །ཀ་རཉྫ་དང་། ཤྲི་
ཤ་དང་། པ་ཏྲ་ལ་ནག་པོ་གཉིས་ཀྱི་རྩ་བ་དང་། ཤུན་ཕྲགས་དང་། མེ་ཏོག་དང་། འབྲས་བུ་དང་། བིལ་བའི་རྩ་བ་དང་། ཚ་བ་གསུམ་དང་། ཤིང་ཀུན་དང་། དུག་མོ་ཡུངས་དང་། སྒོག་སྐྱ་དང་། སྐྱུ་རུ་རའི་འབྲས་བུ་དང་། འདི་རྣམས་ཀྱི་ཕྱེ་མ་བ་གཅིན་དང་། ཧ་ཅང་མི་སླ་
མི་སྐ་ཙམ་དུ་སྦྱར་ཏེ། སྣར་བླུགས་པ་དང་། མིག་ཏུ་བསྐུས་ན་སྲིན་པོའི་གདོན་ལ་ཕན་ནོ། །ཡང་ན་སྨན་དེ་དག་ཉིད་མར་དང་བ་གཅིན་མར་གྱི་བཞི་འགྱུར་དང་ལྷན་ཅིག་སྦྲུས་ཏེ་བསྐོལ་ལ་ལྷག་མ་ལུས་པ་དང་། བཏུང་བ་དང་སྣར་བླུགས་པ་དང་བསྐུ་བྱུག་བྱས་ན་སྲིན་པོའི་གདོན་ཟློག་པར་བྱེད་དོ། །
ཤ་ཟའི་གདོན་ལ་ནི་བུ་རམ་ཆང་དང་། ཏིལ་གྱི་ཚིགས་མ་དང་། ཏིལ་གྱི་ཕྱེ་མ་དང་། ཞོ་དང་། ལ་ཕུག་དང་། ལན་ཚྭ་དང་། མར་དང་། འབྱུང་པོའི་ཟས་འབྲས་དང་། སྲན་མ་ཤ་ལ་སོགས་པ་བསྲེས་པའི་ཆན་དང་། ཕྱེ་ལས་བྱས་པའི་ཟན་དང་བཅས་པའི་གཏོར་མ་སྦྱིན་ནོ། །སེར་