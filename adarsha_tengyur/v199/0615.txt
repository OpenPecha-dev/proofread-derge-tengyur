གསུམ་དང་། དེ་རྣམས་བཏགས་པའི་ཕྱེ་མ་དང་། མར་ཅི་ཙམ་པའི་བཞི་འགྱུར་གྱི་བ་གཅིན་དང་། བསྐོལ་བའི་སྨན་མར་ནི་དོན་གྲུབ་ཀྱི་སྨན་མར་ཞེས་བྱ་སྟེ། དེ་ལས་རན་པར་བཏུང་བ་དང་སྣར་བླུགས་པ་བྱས་ན། གདོན་ཐམས་ཅད་འཇོམས་པར་བྱས་ཤིང་ཁྱད་པར་དུ་ལྷ་མ་
ཡིན་གྱི་གདོན་སེལ་ཏེ། གཤེད་བྱེད་དང་། བཀྲ་མི་ཤིས་པ་དང་། དུག་དང་། སྨྱོ་བྱེད་དང་། རིམས་དང་། བརྗེད་བྱེད་དང་། སྡིག་པ་རྣམས་འཇོམས་སོ། །སྨན་དེ་ཉིད་ཀྱི་ཕྱེ་མར་གཅིན་དང་སྦྱར་ཏེ་བཏུང་བའམ། སྣར་བླུགས་པ་དང་། བྱུག་པ་དང་། ཁྲུས་དང་། དྲིལ་བ་རྣམས་
བྱས་ན་གོང་དུ་བསྟན་པའི་ཡོན་ཏན་ཐམས་ཅད་དང་ཁྱད་པར་དུ་རྒྱལ་པོའི་སྒོར་ཡང་དགོས་པའི་དོན་ཐམས་ཅད་འགྲུབ་པར་འགྱུར་རོ། །ཡུངས་ཀར་དང་། ཚ་བ་གསུམ་དང་། ཤུ་དག་དང་། ཨ་ཤྭ་གན་དྷ་དང་། སེར་པོ་རྣམ་གཉིས་དང་། ཤིང་ཀུན་དང་། ཀུན་དོང་གི་རྩ་བ་དང་། ཀ་
རཉྫའི་ས་བོན་དང་། ཤིར་ཤའི་མེ་ཏོག་དང་། ཀ་པིད་ཏའི་འབྲས་བུ་དང་། ཤུན་ཕྲགས་དང་། རྒྱམ་ཚ་དང་། ཏ་ག་རུ་དང་། རུ་རྟ་དང་། སོན་ཀའི་རྩ་བ་དང་། གེ་རི་ཀར་ནི་དཀར་པོ་དང་། དེ་རྣམས་བཏགས་ལ་ར་གཅིན་དང་། ལེགས་པར་བསྒོས་ཏེ་བ་ལང་གི་མཁྲིས་པ་དང་
བསྲེས་ཏེ་རི་ལུར་བྱས་ལ་སྦྱིན་ན། རྨ་རེད་པ་དང་། སྨྱོ་བྱེད་དང་། མུན་ཐིབས་ཞེས་བྱེད་པ་དང་། མཚན་མོ་མི་མཐོང་བ་དང་། དྲན་པ་སྟོར་བ་དང་། ཆུས་ཁྱེར་ཏེ་བརྒྱལ་བ་དང་། དུག་མདའ་ལ་སོགས་པས་ཕོག་པ་དང་། སྦྲུལ་གྱི་མཆེ་བས་ཟིན་ཏེ་བརྒྱལ་བ་དང་། དེ་རྣམས་ལ་
མིག་ཏུ་བསྐུ་བ་དང་། སྣར་བླུགས་པ་དང་། བསྐུ་བ་བྱས་ན་ཞི་བར་བྱེད་དོ། །རས་བལ་གྱི་ས་བོན་དང་། རྨ་བྱའི་སྒྲོ་དང་། བྲི་ཧ་ཏི་དང་། མ་ཧཱ་དེ་བ་ལ་ཕུལ་བའི་མེ་ཏོག་རྙིང་པ་དང་། པོ་སོན་ཆ་དང་། ཤིང་ཚ་དང་། སྤང་སྤོས་དང་། བྱི་ལའི་རྟུག་པ་དང་། འབྲས་ཀྱི་ཕུབ་མ་
དང་། ཤུ་དག་དང་། མིའི་སྐྲ་དང་། སྦྲུལ་གྱི་པགས་པ་བརྗེས་པ་དང་། གླང་པོ་ཆེའི་སོ་དང་། གླང་གི་རྭ་དང་། ཤིང་ཀུན་དང་། ན་ལེ་ཤམ་དང་། འདི་རྣམས་ཆ་མཉམ་སྟེ་བཏགས་པ་བསྲེགས་པའི་དུད་པས་བདུགས་ན་སྐེམ་བྱེད་ཀྱི་གདོན་དང་། སྨྱོ་བ་དང་། ཤ་ཟ་དང་། ལྷའི་