།རྒྱ་གར་སྐད་དུ། གུ་ཧྱ་ཨ་བཧི་ཥེ་
ཀ་ཀྲི་པ་ནཱ་མ། བོད་སྐད་དུ། གསང་བའི་དབང་གི་རབ་ཏུ་བྱེད་པ་ཞེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །རིག་མས་གསོར་བའི་རྡོ་རྗེ་རྩ་བར་རོལ་ལོངས་རྫོགས། །སོ་སོར་རེག་པ་ཆོས་དེ་གྱེན་དུ་རབ་སྤྲོས་སྤྲུལ། །སྤྲོས་པའི་ཁམས་གསུམ་སྤྲུལ་ན་ཚད་
མེད་མཁྱེན་གྱུར་པ། །ལུས་ངག་ཡིད་ཀྱིས་དགྱེས་པ་རྡོ་རྗེ་ལ་ཕྱག་འཚལ། །གསང་བའི་རྒྱུད་ལས་བཤད་པའོ། །དབང་བསྐུར་ལ་ནི་ཡེ་ཤེས་བཞི། །མཚན་མ་ལྔ་དང་ཡང་དག་ལྡན། །ཡང་དག་གསལ་བར་བྲི་བར་བྱ། །ཨོཾ་ཡིག་ཉིད་དང་ཨཱཾ་ཡིག་དང། །ཀ་ཡིག་ཙ་ཏྲར་
ཡང་དག་ལྡན། །ཏ་ཡིག་དང་ནི་པ་ཡིག་དང། །ཡ་དང་ཤ་ཡི་ཡི་གེའོ། །སྡེ་དགུ་ཡི་ནི་ཡི་གེའོ། །ཨོ་ཡིག་ཨཱི་ཡང་ལྷ་མའོ། །ཁ་ཚ་ཋ་དང་བཞི་པ་གཞན། །ཐ་ཕ་དང་ནི་ར་ཤ་ཡ། །གཉིས་པའི་སྡེ་ཞེས་བྱ་བར་འདོད། །ཨུ་ཨཱུ་ཡི་གེ་ལྷ་མོ་ཆེ། །ག་ཛ་ཌ་དག་ལྷན་ཅིག་ལྡན། །