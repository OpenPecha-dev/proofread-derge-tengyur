༄༅། །དཔལ་སྤྱན་རས་གཟིགས་རྡོ་རྗེ་ཐོད་པ་ཅན་ལ་ཕྱག་འཚལ་ལོ། །དཔལ་ལྡན་ཡེ་ཤེས་རྡོ་རྗེ་འཛིན་དང་བདེ་བ་ཆེ། །མགོ་ཕྱེད་ཁྲག་བཀང་ཉམས་དགུའི་གར་གྱིས་རོལ་པར་བཞུགས། །མེ་ཏོག་འདབ་དབུས་གེ་སར་རང་གི་སྙིང་པོ་བཞིན། །
ལྷ་མཆོག་གིས་མཚན་ཡེ་ཤེས་ལྷ་མོ་བཞིས་བཏུད་འདུད། །བློ་ལྡན་ཆོ་ག་བཟང་ཤེས་པས། །བདེ་ཆེན་དངོས་གྲུབ་ཉེ་བའི་ཕྱིར། །ཀ་པཱ་ལ་འདྲའི་གནས་སུ་ནི། །ཀ་པཱ་ལ་ཡི་དངོས་གྲུབ་བསྒྲུབ། །མཚན་བཟང་རིན་ཆེན་མགོ་ཕྱེད་ལ། །ག་བུར་གླ་རྩི་ཙནྡན་སོགས། །སྣ་ཚོགས་དྲི་ཞིམ་བྱུགས་བྱས་ཏེ། །
གསོ་སྦྱོང་ཅན་གྱིས་དཀྱིལ་འཁོར་བྲི། །སེང་ཁྲི་ཉི་ཟླ་པདྨོ་དང། །དབུགས་བྲལ་གདན་ལ་བཞག་ནས་ནི། །ལྔ་མཚན་ལྔ་ཕྲག་ལྔ་རབ་དགང། །བདེ་གཤེགས་རིང་བསྲེལ་སྙིང་པོར་གཞུག། །འདབ་བརྒྱད་རྩིབས་བརྒྱད་མུ་ཁྱུད་ཕྲེང། །བཀྲ་ཤིས་བརྒྱད་དང་རིན་ཆེན་བརྒྱད། །བརྒྱ་ཕྲག་གྲུབ་པའི་རྫས་འཛིན་