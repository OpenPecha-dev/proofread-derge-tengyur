༄༅། །དཔལ་བདུད་རྩིའི་སྦྱར་བ་བརྙེས་པ་ལ་ཕྱག་འཚལ་ལོ། །སྤྱན་རས་གཟིགས་དཔལ་བདུད་རྩི་བརྙེས། །བཟའ་དང་བཅའ་དང་མྱང་བ་སྨན། །བཏུང་བ་སྣ་ཚོགས་
ཉིད་མཆོད་བཞེས། །སྐལ་ལྡན་བྱིན་གྱིས་རློབ་པར་བཤད། །དུས་དང་དུས་མཚམས་དགའ་སྟོན་དུས། །བཟའ་དང་བཟའ་མིན་བཟའ་ཡིན་ཏེ། །རྣལ་འབྱོར་རྒྱལ་པོ་དམ་ཚིག་སྤྱོད། །རབ་གུས་མཆོད་བྱེད་སྦྱིན་ལ་བརྩོན། །སྐད་ཅིག་དྲན་པས་ལྷར་བསྐྱེད་ནས། །བཞི་པའི་
ཡི་གེ་སྦྱོར་བ་ཡིས། །མགྲིན་པ་ལྕེ་སྟེང་བྱིན་བརླབས་ལ། །ཨ་དང་ཀ་ཕྲེང་གཉིས་མེད་ཞུ། །སྒྲོན་མ་གཉིས་སྟེང་རྡོ་རྗེ་འཆང། །དེ་བཞིན་སེང་གེ་རྣམ་བསྒྱིངས་གཉིས། །རྒྱུར་བྱས་ཐབས་དང་ཤེས་རབ་བསྐྱེད། །ཕྲེང་བ་གཉིས་ཀྱང་དགོད་པར་བྱ། །ཀ་པཱ་ལ་སོགས་པདྨ་ཅན།།
སྣ་ཚོགས་བཟའ་བས་བཀང་བྱས་ལ། །སྣོད་བཅུད་སྦྱང་དང་གཟི་བསྐྱེད་པས། །གྱ་ནོམ་གྱུར་པ་རྣལ་འབྱོར་ཚོགས། །ཨོཾ་ཨཱཧྲཱིབཾ་ཧོཿ། དྲི་བསལ་སྤྱོད་བྱེད་བདུད་རྩིར་བྱེད། །ཕུན་སུམ་ཚོགས་དང་དགེས་བྱེད་པ། །དམ་ཚིག་ཕྱག་རྒྱ་རྣམ་པ་ལྔ། །འོད་ཀྱི་སྦྱོར་བས་རྣམ་པར་