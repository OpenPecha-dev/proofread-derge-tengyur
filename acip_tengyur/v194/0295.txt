དང་པོ་དང་ཨཙ་དང་པོ་དེ་ཕན་གྱི་རང་བཞིན་གྱི་ཆ་ནི་བྷའི་མིང་ཅན་དུ་འགྱུར་ཏེ། གཱརྒྱཿ། ཨ་སི་ཏི་ཞེས་ཅི་ཞེ་ན། ཨཱརྞཱ་ཡུཿ། དེ་ཕན་སྨོས་པ་ཅི་ཞེ་ན། དེ་བ་དཏྟཱ་ཡཱཿ། ཏ་བ་དག་མ་རུའི་དོན་ལའོ། །བྷའི་མིང་ཅན་དུ་འགྱུར་ཏེ། བི་དྱུཏྦཱན། ཡ་ཤ་སྭཱི། ན་བྷས། ཨངྒི་རས། མ་ནུས་
རྣམས་ལ་བ་ཏིའོ། །བྷའི་མིང་དུ་འགྱུར་ཏེ། ན་བྷསྦ་ཏ། ཨངྒི་ར་སྭཏ། མ་ནུ་ཥྭཏ་ཚིག་གི་རྟེན་ཉིད་ཀྱི་ཕྱིར་དུ་མི་འགྱུར་རོ། །བྲྀ་ཥན་ལས་བ་སྭ་དང་ཤྭ་དག་གོ། །བྷའི་མིང་ཅན་དུ་འགྱུར་ཏེ། བྲྀ་ཥ་ཎྭ་སྭ་བི་ཥ་ཎ་ཥྭ་དི་ཨཱ་མ་ཡང་ངོ་། །བྷའི་མིང་དུ་འགྱུར་ཏེ། ནཱི། རཱ་ཛྙཱི། ཤི་ནི་ཨི་ཥུའོ། །ཛས་ཤས་དག་
ཤིའི་དངོས་པོར་གྱུར་པ་དེ་འདིར་སྨོས་པའི་ཤི་ནི་ཨུ་ཥུའི་མིང་ཅན་དུ་འགྱུར་ཏེ། ཀུཎྜཱ་ནི། སནྟི་པ་ཤྱ་བཱ། སུཊ་མ་ནིང་མ་ཡིན་པ་ལའོ། །ཨི་ཥུའི་མིང་ཅན་དུ་འགྱུར་ཏེ། རཱ་ཛཱ། རཱ་ཛཱ་ནོ། །སཱི་མཱ། སཱི་མཱ་ནཽ། །མ་ནིང་མ་ཡིན་པ་ལ་ཞེས་པ་ཅི་ཞེ་ན། སཱ་མ་ནཱི། དྷཱ་མ་ནཱི། ཨི་ཥུ་ཉེ་བར་བསྟན་པ་ནི། སུཔ་
ལ་ཨི་ཥུ་མ་ཡིན་པ་ལ་ཞེས་པ་དེ་ལྟ་བུ་ལ་སོགས་པ་རྣམས་སོ། །གཅིག་དང་གཉིས་དང་གསུམ་གྱི་ཕྱི་མོ་རྣམས་ཐུང་ངུ་དང་རིང་པོ་རྣམས་སོ། །ཕྱི་མོ་གཅིག་པ་ལ་སོགས་པའི་ཨཙ་རྣམས་ནི་ཐུང་ངུ་ལ་སོགས་པའི་མིང་ཅན་དུ་འགྱུར་རོ། །ཐུང་ངུ་སོགས་རབ་ཏུ་བསྟན་པ་ནི། ཐུང་ངུའི་ཡན་ལག་ལ་
ཞེས་པ་དེ་ལྟ་བུ་ལ་སོགས་པ་རྣམས་སོ། །དེ་རྣམས་ཀྱི་ཨཙ་དེ་རྣམས་སོ། །ཕྱི་མོ་གཅིག་པ་ལ་སོགས་པ་དེ་རྣམས་ཀྱི་དབྱངས་ནི་ཐུང་ངུ་ལ་སོགས་པའི་མིང་ཅན་གྱི་སྒྲུབ་པ་ནི་ཨཙའི་གནས་ལ་རིག་པར་བྱ་སྟེ། ཤཱ་མྱ་ཏི། དཱ་མྱ་ཏེ། དེ་རྣམས་ཀྱི་ཞེས་པ་ཅི་ཞེ་ན། ཨནཱ་བྲཱཧྨ་ཎཱཿ། ཐུང་ངུ་ནི་ཡང་བའོ། །
ཡི་གེ་ཐུང་ངུ་ནི་ཡང་བར་འགྱུར་རོ། །ཡང་བ་རབ་ཏུ་བསྟན་པ་ནི། ཡང་བ་མཐའ་ཉེའི་ཞེས་པ་དེ་ལྟ་བུ་ལ་སོགས་པ་རྣམས་སོ། །བརྩེགས་པ་ལས་ལྕི་བའོ། །བརྩེགས་པ་ཕ་རོལ་ལས་ཡི་གེ་ཐུང་ངུ་ནི་ལྕི་བའི་མིང་དུ་འགྱུར་ཏེ། ཤིཀྵཱ། བྷིཀྵཱ། རིང་པོ་ཡང་ངོ་། །ལྕི་བའི་མིང་ཅན་དུ་འགྱུར་ཏེ། ཨི་ཧཱཉྩ་ཀྲེ།
ལྕི་བ་རབ་ཏུ་བསྟན་པ་ནི། ལྕི་བའི་རིམ་པས་གཞན་ཡང་ནའོ་ཞེས་པ་དེ་ལྟ་བུ་ལ་སོགས་པ་རྣམས་སོ། །རྐྱེན་ལས་སྔ་མ་ནི་རང་བཞིན་ནོ། །རྐྱེན་ལས་སྔ་མ་སྟེ་དུས་སྔ་མའི་ཚོགས་སུ་བྱ་བ་སྟེ་རང་བཞིན་གྱི་མིང་ཅན་དུ་འགྱུར་རོ། །རང་བཞིན་རབ་ཏུ་བསྟན་པ་ནི། རང་བཞིན་ལས་ཞེས་པ་དེ་ལྟ་བུ་ལ་