<𰵚བུག་,བུ་ག་>ཕྱེ་ནས་མ་རེག་པར་ནོར་བུ་བཅུག་སྟེ། མ་དྲུད་པ་ཁོ་ནར་བུ་གའི་ཚིགས་ཀྱིས་རེག་པ་ཉམས་སུ་མྱོང་བར་བྱེད་ཅིང་འབྱིན་པ་ཡང་ཕྱེ་ནས་བུ་ག་ལས་མ་རེག་པ་ཁོ་ནར་འབྱིན་པར་བྱེད་པས་དེ་སྲིད་པ་ཡིན་ནོ། །ཅི་སྟེ་འོ་ན་བཅུག་མ་ཐག་ཏུ་མཐར་འགྱུར་རོ་ཞེས་གསུངས་པ་ཇི་ལྟ་བུ་ཡིན་ཞེ་ན།
མཐར་འགྱུར་བའི་ཡན་ལག་རྣམས་ཚང་བར་ཡོད་ན་འདྲུད་པ་དང་ལྡན་པའི་འཇུག་པ་ཡིན་ནོ་ཞེས་དགོངས་པས་ཉེས་པ་མེད་དོ། །འབྱིན་པའི་དགེ་འདུན་ལྷག་མ་ལས་གང་ཞིག་རྩོལ་བར་བྱེད་ན་ཞེས་གསུངས་པའི་བཀའ་དེ་ནི་སྤྱིར་ཡིན་པར་རྗེས་སུ་དཔག་པས་མཐོང་སྟེ། དེ་ལྟ་བུ་ཐམས་
ཅད་ལ་ནི་རེག་པ་ཉམས་སུ་མྱོང་བ་ཡིན་པས་སོ་ཞེས་བསྟན་ཏོ། །རྩོལ་བ་ནི་བསྐྱོད་པ་ལ་བྱ་སྟེ། བསྐྱོད་པ་མེད་ན་སྦོམ་པོར་གསུངས་པའི་ཕྱིར་རོ། །འོ་ན་རེ་ཞིག་ཚིགས་ཀྱིས་ཚིགས་སུ་ཞེས་བྱ་བ་ནི་རྨའི་ཚིགས་དེ་ཉིད་དུ་བྱ་བ་ཡིན་པའི་ཕྱིར་རིགས་ན་ལག་པ་ལ་སོགས་པས་རྩོལ་བ་ཅི་
དགོས་ཤེ་ན། འདི་ནི་ཚིགས་སུ་རྩོལ་བའི་རིམ་པ་ཡིན་པར་བསྟན་པའི་ཕྱིར་རོ། །སློབ་དཔོན་ཡོན་ཏན་འོད་ཀྱི་ཞལ་ནས་ནི་ཡན་ལག་གི་ཆ་ཐམས་ཅད་གཟུང་དུ་མེད་པར་རབ་ཏུ་བསྟན་པ་ཁོ་ནའི་ཕྱིར་ལག་པ་ལ་སོགས་པ་མི་རྩོལ་བ་གསུངས་པ་ཡིན་ནོ་ཞེས་འཆད་དེ། ཀུན་ནས་བསྐྱོད་པ་མེད་
པར་ཡང་བཅུག་པའི་རེག་པ་བདག་གིར་བྱེད་པ་ལས། མཐར་འགྱུར་བར་དགོངས་ཤིང་རྐེད་པར་ཆད་པ་ལ་སོགས་པ་ཡང་རོའི་ཁྱད་པར་གྱིས་མཐར་འགྱུར་བའི་རྒྱུ་ཡིན་ནོ་ཞེས་<𰵛ངེས་,དེས་>གལ་ཏེ་ཞེས་པའི་གཞུང་དུ་བྲིས་སོ། །འདི་ལ་ཡང་བརྗོད་པར་བྱ་བ་{𰶩མངས་,མང་}པར་འགྱུར་བས་དེ་ནི་གཞག་གོ། །
ཆགས་པས་རེག་པའི་བདེ་རྣམས་མྱོང་། །ཞེས་བྱ་བ་ནི་རེག་པའི་བདེ་བ་བདག་གིར་བྱེད་ཅེས་བྱ་བའི་ཐ་ཚིག་སྟེ། ཆགས་པས་ཞེས་བྱ་བ་ནི་བདག་གིར་བྱེད་པ་བསྟན་པ་ཡིན་ནོ། །འདིར་གཞུང་ནི་འདུལ་བྱེད་ལས། དགེ་སློང་བསམ་གཏན་པ་མཛེས་པ་ཞེས་བྱ་བ་གཅིག་པུ་དགོན་པ་ན་
གནས་པ་བྲམ་ཟེ་ཞིག་གིས་མགྲོན་དུ་བོས་ཏེ། དེས་ནང་པར་ཟན་གྱི་ཞལ་ཏ་བྱས་ནས། བུ་མོ་ཆུང་ངུ་གཅེར་བུར་བང་ཆེན་དུ་མངགས་སོ། །དེས་དེའི་ཡན་ལག་གི་རྣམ་པ་མཐོང་ངོ་། །དེས་མཐོང་ནས་ཆགས་པར་གྱུར་ཏེ། དེས་དེ་མནན་པ་ལས་དེའི་ཡན་ལག་གི་རྣམ་པ་གས་སོ། །དེའི་