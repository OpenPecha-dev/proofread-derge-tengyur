།བསྒོམ་བྱ་རྩེ་གཅིག་སེམས་ཀྱིས་ཀྱང། །ཟླ་དྲུག་བརྟན་པས་ངེས་བྱ་ཞིང། །སེམས་སྐྱོན་ནི་བཟླས་བྱ་བ། །སྔགས་ཀྱི་ཡི་གེ་བཅུ་པོ་འདི། །ཨོཾ་གྱི་ཡི་གེ་དང་པོར་སྦྱིན། །ཕྱི་ནས་ཏཱ་རེ་ལེགས་པར་སྦྱར། །འདི་དག་རྗེས་ལ་ཏུཏྟཱ་རེ། །དེ་མཐའ་སཱ་ཧཱ་ལས་ཀུན་བྱེད། །ཚངས་
དབང་ཁྱབ་འཇུག་ཉི་ཟླ་དྲུག་ཕྱོགས་སྐྱོད་འདོད་པའི་རྒྱལ་པོས་ཀྱང། །དགག་པར་མི་ནུས་སྤུ་ཡི་རྩེ། །འཆི་བདག་འབྱུང་ལས་གྲོལ་འགྱུར་ཞིང། །གཉེར་མ་སྐྲ་དཀར་སྐལ་ངན་ནད། །དབུལ་བའང་ཀུན་ནས་ཟད་པར་བྱེད། །སེང་གེ་ལ་སོགས་འཇིགས་ཆེན་བརྒྱད། །སྡུག་
བསྔལ་ཚོགས་རྣམས་འཇིག་པར་བྱེད། །གོས་སྐོམ་ཁང་བསངས་རིན་ཆེན་སོགས། །བཙལ་བ་མེད་པར་བདེ་བར་རྙེད། །རལ་གྲི་མིག་རྩི་རྐང་བྱུག་དང། །བུམ་པ་བཟང་སོགས་དངོས་གྲུབ་འབྱུང། །ཡིད་གཞུངས་སྨྲ་མཁས་སྙན་དང་དངགས་ཏེ། །ཤེས་རབ་གཅིག་ཏུ་དྲི་མེད་
དང༑ །འདོད་པའི་དངོས་གྲུབ་གཞན་རྣམས་ཀྱང། །འཁོར་ལོ་འདི་ལས་རབ་ཏུ་འབྱུང། །སྒྲོལ་མ་དཀར་མོའི་སྒྲུབ་ཐབས་ཀྱིས། །ནད་དང་འཆི་བདག་རྣམ་འཇོམས་པ། །ལེགས་བྱུང་དགེ་བ་གང་ཡིན་དེས། །སྐྱེ་དགུ་སྒྲོལ་མ་ཉིད་དུ་ཤོག་སྒྲོལ་མ་དཀར་མོའི་སྒྲུབ་ཐབས་
ཨ་བྷ་ཡ་ལས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།