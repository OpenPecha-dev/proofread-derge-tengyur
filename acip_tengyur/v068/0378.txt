།དངོས་གྲུབ་སྩལ་ནས་ཇི་བཞིན་གཤེགས། །སངས་རྒྱས་ཡུལ་དུ་གཤེགས་སུ་གསོལ། །སླར་ཡང་འབྱོན་པར་གསོལ་བ་འདེབས། །འདི་ཡིས་ལེགས་པར་བསྐུལ་བྱས་ལ། །ཨོཾ་ཨཱ་ཡིག་སྒོར་ནི་ཆོས་རྣམས་ཀུན།།
གདོད་ནས་མ་སྐྱེས་མེད་ཕྱིར་རོ། །མུཿ་ཞེས་བྱ་བའོ། །བསམ་གཏན་ལེགས་བླངས་རྣལ་འབྱོར་པས། །རང་གི་ནུས་པའི་སྦྱིན་པ་གཏང། །གཟུགས་སོགས་འདོད་པ་སྤྱོད་པ་ན། །མ་ལུས་རྟོག་པ་གཏན་ནས་སྤངས། །བླ་མེད་བྱང་ཆུབ་རིང་མིན་པར། །སྒྲུབ་པ་པོ་ནི་དམ་
པས་ཐོབ། །སྒྲུབ་ཐབས་བྲིས་ལས་བདག་གིས་ནི། །དགེ་བ་བླ་མེད་ཐོབ་པ་གང། །དེས་ནི་འཇིག་རྟེན་མ་ལུས་པ། །མྱུར་བར་སྙིང་རྗེའི་ཁྲོ་ཐོབ་ཤོག། །ཧ་ལཱ་ཧ་ལའི་སྒྲུབ་ཐབས་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།